麒麟颂（汉·薛综）	懿哉麒麟，惟兽之伯。政平觌景，否则戢足。德以卫身，不布牙角。屏营唐日，帝尧保禄。委体大吴，以昭遐福。天祚圣帝，享兹万国。
驺虞颂（汉·薛综）	婉婉白虎，优仁是崇。饥不侵暴，困不改容。敛威扬德，恺悌之风。圣德极盛，驺虞乃彰。
白鹿颂（汉·薛综）　　押阳韵	皎皎白鹿，体性驯良。其质皓濯，如鸿如霜。
凤颂（汉·薛综）	猗与石磬，金声玉振。先王搏拊，以正五音。百兽翔感，仪凤舞麟。在昔尧舜，斯磬乃臻。宗庙致敬，乃肯来顾。赞扬圣德，上下受祚。
