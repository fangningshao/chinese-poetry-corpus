凤翔庵（元·陈阳纯）　　七言律诗　押先韵	桐边植竹与坡连，凤去年深老石泉。龙喷夜云生殿角，鳌翻春浪到台前。僧归禅月随风锡，渔退腥风去□船。一点浮尘浑不到，起登孤塔上危巅。
妙香庵（元·陈阳纯）　　七言绝句　押元韵	一栋翚飞锁白云，几看瑶月到黄昏。龛灯未灭僧初定，风挟潮声到寺门。
华岩寺（元·陈阳纯）　　七言绝句　押删韵	千层金碧翠云翻，树满招提竹满山。十里清溪无觅路，水流花片到人间。
