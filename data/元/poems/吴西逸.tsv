雁儿落带过得胜令（元·吴西逸）	春花闻杜鹃，秋月看归燕。人情薄似云，风景疾如箭。留下买花钱，趱人种桑园。茅盖三间厦，秧肥数顷田。床边，放一册冷淡渊明传，窗前，抄几首清新杜甫篇。
梧叶儿（元·吴西逸）	韶华过，春色休。红瘦绿阴稠。花凝恨，柳带愁。泛兰舟。明日寻芳载酒。
梧叶儿（元·吴西逸）	香随梦，肌褪雪，锦字记离别。春去情难再，更长愁易结。花外月儿斜，淹粉泪微微睡些。
