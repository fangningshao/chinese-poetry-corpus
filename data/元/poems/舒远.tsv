幽事（元·舒远）　　七言律诗　押侵韵	树绕重门尽日阴，倚风时听晚蝉吟。采松酿酒开除事，画纸围棋消遣心。亲旧殊方音邈邈，兵戈满地夜沉沉。眼前得失君休问，家住云窝深复深。
秋日郊行（元·舒远）　　七言律诗　押先韵	阴霾扫净山历历，晴谷回转泉涓涓。群雀噪风世欲幻，一狐啸日天为旋。祥光垂情闵下土，秋色著意开平川。我老英雄一掬泪，夜深洒向虚皇前。
庄居述怀二绝（元·舒远）　　七言绝句　押先韵	花如铺锦柳如绵，落日空山哭杜鹃。痴客不知尘世事，颠厓长伴白云眠。
早行和弟可庵二首（元·舒远）　　七言绝句　押齐韵	月落霜林乌早啼，风生驿路马频嘶。柴门犬吠天将曙，知有人家住隔溪。
