朝中措 游灵源山（元·冀国公主）	倦游踪迹查无凭。寥落过山城。客馆潇潇夜雨，披襟凤烛青荧。追思往事，十年一梦，堪笑堪惊。冉冉隙驹光景，依依嚼蜡心情。
蓦山溪 游灵源山（元·冀国公主）	楚峰远眺，山岚凝芳树。禾黍正离离，立西风、云烟向暮。青松瑟瑟，风送短笛声，寒溪畔，翠微间，依约人间住。灵源待月，襟袖凉微度。把酒问青天，广寒宫，知何处。中元吟赏好，预作中秋归兴逸，欲乘鸾，竟得神仙趣。
