过清远峡（元·梁士楚）　　七言律诗　押尤韵	两岸青山翠欲流，天涯萍迹便堪游。层峦倒影藏仙窟，一水新潮荡客舟。系石藤萝常伴月，穿云猿狖自鸣秋。凝眸未尽寻幽兴，直欲高飞最上头。
游飞来寺（元·梁士楚）　　七言律诗　押侵韵	旅次维舟傍翠岑，穷幽策杖赋登临。烟笼古木元关寂，风扫残红野径深。客过柴扉云满袖，僧敲禅磬月归林。洞门几许猿声咽，散入蒲团杂梵音①。
