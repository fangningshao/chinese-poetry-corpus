归宁自叙时年已一百二十馀岁。伯玉与季子先作，已祀乡贤（元·郭贞顺）　　七言律诗　押尤韵	天甲年来度二周，暮桑榆景雪盈头①。五经立业儒家雅，三子成名壮志售。桥梓有光联俎豆，柏舟无憾泛横流。阶前兰玉森森秀，斑綵扶来到首丘②。
渔（元·郭贞顺）　　五言绝句　押尤韵	朝泛苍浪水①，暮归鹦鹉洲。一丝抛下处，牵动海天秋。
樵（元·郭贞顺）　　五言绝句	脚踏千峰雪，肩担万里云。斜阳归去路，挑入燧人村。
耕（元·郭贞顺）　　五言绝句　押寒韵	身处茅茨陋，天开绿野宽。因天分地利，春雨一犁寒。
牧（元·郭贞顺）　　五言绝句　押寒韵	目断羊肠险，身骑牛背安。夕阳芳草外，短笛数声寒①。
上指挥俞良辅引（元·郭贞顺）	将军开国之武臣①，早附凤翼攀龙鳞。烟云惨淡蔽九野，半夜捧出扶桑轮②。前年领兵下南粤，眼底群雄尽流血。马蹄带得淮河冰，洒向江南作晴雪。潮阳僻在南海濒③，十载不断干戈尘。客星移处万里外，天子亦念遐方民。将军高名迈前古，五千健儿猛如虎。轻裘缓带踏地来，不减襄阳晋羊祜。此时特奉圣主恩④，金印斗大龟龙纹。大开藩卫制方面，期以忠义酬明君。宣威布德民大悦，把菜一笠谁敢夺。黄犊春耕万陇云，氂尨夜卧千秋月⑤。去岁壶阳戍守时，下车爱民如爱儿。壶山苍苍壶水碧，父老至今歌咏之。欲为将军纪勋绩，天家自有麒麟笔。愿续壶民歌太平，磨崖勒尽韩山石⑥。
