题芦花被图（元·吴敬夫）　　七言律诗　押先韵	秋风吟就芦花被，一落人间知几年？泽国江山今入画，诗人毛骨久成仙。高情已落沧洲外，旧梦犹迷白鸟边。展卷不知时世换，水光山色故依然。
思子（元·吴敬夫）　　七言律诗　押先韵	剑阁凌云鸟道边，路难闻说上青天。山川万里身如寄，鸿雁三秋信不传。落叶打窗风似雨，孤灯背壁夜如年。老怀一掬钟情泪，几度沾衣独泫然。
句（元·吴敬夫）	阑干苜蓿先生饭，颠倒天吴稚子衣。
