登金刚髻峰（元·陈文瑶）　　五言律诗	振衣应万仞，独坐觉神怡。眼阔沧溟窄，步高碧巘低。中天空楼阁，南极度虹蜺。长啸青云起，遥连五岳齐。
华古小隐（元·陈文瑶）　　七言绝句　押尤韵	古洞云深石径幽，寒泉漱玉涧中流。闲来试放逋翁鹤，刷羽千峰独唳秋①。
石穴洞天（元·陈文瑶）　　七言绝句　押真韵	到处摩崖探白云①，小山花鸟度深春。秦皇空有坑儒计，不及岩泉打坐人②。
梅岩图景（元·陈文瑶）　　七言绝句　押东韵	欲晴欲雨霭溟濛，一朵梅花深谷中。寒鹊也应知此味，六花飞散唤东风。
尖石趺坐（元·陈文瑶）　　七言绝句	爱尔岩岩亦秉平，乾坤老此结寒盟。重华去后谁相与，一片栖云卧岁星①。
