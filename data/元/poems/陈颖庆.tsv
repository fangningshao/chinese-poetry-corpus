送徐子贵南恩州学正（元·陈颖庆）　　七言律诗　押先韵	笔床茶灶米家船，去结香芹碧藻缘。高士旧闻人下榻，冷官谁谓客无毡。诗成蜃气楼台外，目送鸢飞潦雾边。往事沙虫堪一慨，海灵山下浪浮天①。
舟宿武山是夕风雨骤发余襄公候潮处也（元·陈颖庆）　　七言律诗　押先韵	海门鲸浸浪掀天，点点归帆贾客船。怪石中流成虎踞，腥风半夜起龙眠。神仙弱水知何许，天地无情任可怜。惟有朝昏潮信在，武陵遗迹尚依然①。
