九日登高（元·陈野仙）　　七言律诗　押麻韵	黄菊篱边已放花，摘来盈把泛流霞。振衣直上冈千仞，问酒须逢曲几车。囊里霜萸拚尽醉，坐间秋色转无涯。举头十数烟村外①，绿绿溪流淘白沙②。
登乌石（元·陈野仙）　　五言绝句　押删韵	优游云外山，缥缈翠微间。烟锁深松暗，花开春日闲。
独坐（元·陈野仙）　　七言绝句　押真韵	桃红柳绿一年春，诗句清新自有神。闲坐榕阴无个事，不知谁是谪仙人。
宿乌石（元·陈野仙）　　七言绝句　押齐韵	曲水环山望欲迷，沁心美月息春溪。仙翁炼药乘云去，云自高飞鸟自啼。
题石梅（元·陈野仙）　　七言绝句	瑰然片石长苔痕①，谁种先天太极春②。欲向花神问消息，疏枝无语自黄昏③。
