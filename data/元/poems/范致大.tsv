自仙源过祇陀怀元镇（元·范致大）　　七言律诗　押庚韵	扁舟荡桨出东城，最爱新流拍岸平。霁雨兰苕来翡翠，晚风杨柳送鹂庚。盈盈溪水临沙浣，历历郊农备陇耕。谬倚林斋望山郭，忆君清话不胜情。
题麻监州坟（在邑西郊）（元·范致大）　　七言律诗　押微韵	一日孤坟起翠微，空山草木亦生辉。贺兰竟后霁云死，杜季宁迟马援归。义魄不随黄土化，英灵长共白云飞。笃交恤幼端奇事，惭愧梁溪一布衣。
