题水村图（元·叶齐贤）	坐窗不遨呻蠹竹，兀兀那知髀生肉！眼明见此水边村，浣我胸中尘百斛。荒山寂历苍烟斜，惊风飒飒鸣蒹葭。平沙暮寒群雁起，垂柳掩映幽人家。风流王孙摩诘手，妙处端如神所授。等閒点缀皆精妍，怪底秋光生户牖。我家本住松江滨，恍然一见融心神。他年卜筑遂君志，留取青山容散人①。
