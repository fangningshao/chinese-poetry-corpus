玉楼春（元·何可视）	邻鸡喔喔晨窗白。檐树深沉初辨色。鸳鸯瓦上露溶溶，翡翠帘边风瑟瑟。小楼一半屏山隔。不灭银缸通照夕。还乡好梦却忘愁，梦破那堪仍在客。
蝶恋花 送春（元·何可视）	金井啼鸦深院晓。扬尽东风，柳絮吹难了。燕子多情相识早。杏梁依旧双双到。一缕沉烟帘幕悄。满眼飞花，只觉人怀抱。十二玉楼春树杪。天涯不断青青草。
