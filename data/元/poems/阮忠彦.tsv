追挽陈岑楼（元·阮忠彦）　　七言律诗　押尤韵	平生恨不识岑楼，一读遗编一点头。蓑笠五湖荣佩印，桑麻数亩胜封侯。世间此语谁能道？万古斯文去已休。欲酹骚魂何处是？烟波万顷使人愁。
句（元·阮忠彦）　　押寘韵	介轩先生庙廊器，茂龄已有吞牛志。年方十二太学生，才登十六充廷试。二十有四入谏官，二十有六燕京使。
