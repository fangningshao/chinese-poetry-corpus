鹦鹉曲（元·白贲）	侬家鹦鹉洲边住。是个不识字渔父。浪花中一叶扁舟，睡煞江南烟雨。觉来时满眼青山，抖擞绿蓑归去。算从前错怨天公，甚也有安排我处。
【双调】百字折桂令（元·白贲）　　押麻韵	敝裘尘土压征鞍，鞭丝倦袅芦花。弓剑萧萧，一径入烟霞。动羁怀、西风木叶，秋水蒹葭。千点万点，老树昏鸦。三行两行，写长空哑哑，雁落平沙。曲岸西边，近水湾、渔网纶竿钓槎。断桥东壁，傍溪山、竹篱茅舍人家。满山满谷，红叶黄花。正是凄凉时候，离人又在天涯。
