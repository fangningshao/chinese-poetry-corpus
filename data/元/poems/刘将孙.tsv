别萧高凤（元·刘将孙）　　五言律诗　押阳韵	惜与可人别，又贪归路长。人生有离别，吾事属閒忙。沽酒浇芳草，垂鞭看夕阳。眼前听鹤语，世路剧茫茫。
送钱方立游荆二首（元·刘将孙）　　七言律诗　押尤韵	岘山西上楚天头，书剑区区事远游。岁月如流方作客，江山信美莫登楼。百年耆旧谁家传，一代衣冠又古丘。乱后题诗诗即史，未应轻付水东流。
