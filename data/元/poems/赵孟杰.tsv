寄郭参寥（元·赵孟杰）	上界真人足官府①，璚玦霞裾萃瑶圃②。光垂天阙日趋班，云绕丹墀联步武。岭南歘忽瘴雾开，昂昂一鹤从天来。峰头谪仙故居士，要叫青精共徘徊。师雄何事罗浮梦，不解淩风候鸾凤。好风笑语在人间，吹香已满桃花洞。愿言寄赠春一枝，天涯未见心相知。渺尘独立万里思，浩歌起舞舒心期。
明福观（元·赵孟杰）　　押侵韵	翳泉源之福地，历晋宋而至今。乡郑葛兮何处，漫追蹑而空寻。若有人兮山之阿，碧萝翠蔓延幽深。流水以为带，列峰以为簪。松风兮响金奏，竹泉兮鸣玉琴。恍惚眇莽不可见，但睹万木森郁罗翠林。夜残忽疑鸾凤鸣，静听细思山鸟吟，遥想仙驭飞猋来玉岑①。
