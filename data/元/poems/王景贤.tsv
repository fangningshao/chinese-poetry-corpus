老将（元·王景贤）　　七言律诗　押阳韵	潇潇夜雨泣金鎗，梦过交河古战场。醉误臂鹰呼走卒，閒思调马扈先皇。黑山戍后田园废，青海归来岁月长。日旰西凉初试猎，犹存矍铄一分狂①。
清贫（元·王景贤）　　七言律诗　押歌韵	错骑黄鹤出烟萝，借得容身燕一窝。仁义中天行日月，是非平地起风波。黄齑有味轻红脍，紫绶无功愧绿蓑。金坞铜山招祸败，清贫两字值钱多。
老儒（元·王景贤）　　七言律诗　押鱼韵	狗监无人荐子虚，无边岁月叹居诸①。遍观历代无穷事，读尽平生未了书。早梦科场嗟已矣，晚从学校赋归与②。清晨口授儿孙罢，时向窗前剔蠹鱼③。
句（元·王景贤）　　押庚韵	今日所蒙稽古力，自天而不拜恩荣①。
