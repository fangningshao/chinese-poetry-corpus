北朝赦至感而有诗（元·聂碧窗）　　七言律诗　押侵韵	乾坤杀气正沈沈，又听燕台降德音。万口尽传新诏好，四朝谁念旧恩深。分茅列土将军志，问舍求田父老心。丽正押班犹昨日，小臣无语泪沾襟。
哀被虏妇（元·聂碧窗）　　七言绝句　押支韵	当年结发在深闺，岂料人生有别离。到底不知因色误，马前犹是买胭脂。
咏北妇（元·聂碧窗）　　七言绝句　押虞韵	双柳垂眉别样梳，醉来马上倩人扶。江南有眼何曾见，争捲珠帘看固姑。
题赵太祖真容（元·聂碧窗）　　七言绝句　押真韵	凤表龙姿俨若新，一回展卷一伤神。天颜亦怪君非虏，河北山东总旧臣。
