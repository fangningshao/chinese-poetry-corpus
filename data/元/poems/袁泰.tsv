次寿道韵二首（元·袁泰）　　七言律诗　押阳韵	桃花夹岸护溪庄，白发渔翁久坐忘。过客此时停短棹，道人终日闭虚堂。雨沾弱柳垂垂绿，风动新篁隐隐香。茗鼎忽聆烹蟹眼，车声真用绕羊肠。
再次寿道韵二首（元·袁泰）　　七言律诗　押灰韵	浩浩波声激壮怀，油油水色绿于苔。乘流好御长风去，得意还期夜月来。医国恨无三折臂，亏功难累九层台。年登未免啼饥苦，火燎车薪水一杯。
