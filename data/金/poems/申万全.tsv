病中遣怀（金·申万全）　　七言律诗　押侵韵	浪走天涯岁月侵，病中犹作越人吟。野麋本自便丰草，倦鸟宁当忘故林。画像功名元有命，乞墦富贵果何心。几时真脱尘嚣累，岩穴寻居不厌深。
和陈舜俞诗（金·申万全）　　七言律诗　押尤韵	闹里那容更刺头，石田茅屋唤归休。杜门便与诗书老，过隙从教岁月流。槃木见容良自愧，错刀相赠若为酬。酌君安得如川酒，醉眼蚍蜉万户侯。
