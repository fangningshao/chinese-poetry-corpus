□子（金·周驰）　　五言律诗　押庚韵	勿以微才弃，安危任不轻。谁怜一片小，能使四方平。几案由吾正，槃㿻免尔倾。何当遇夷坦，沈默更何营①。
箸诗（金·周驰）　　五言排律　押东韵	矢束形何短，筹分色尽红。骈头斯效力，失偶竟何功。比数槃盂侧，经营指掌中。蒸豚挑项脔，汤饼拌油葱。正使遭谗口，何尝废直躬。上前如许借，犹足沃渊𠂻。
