元氏桂轩为敏之赋（金·王万钟）　　七言律诗　押阳韵	帘捲堂前桂子凉，一轩灯火夜初长。月中春好元无价，天上风来别有香。棠棣一家同映秀，词林百世继馀芳。閒花野草空无数，掩尽人间独擅场。
春宵（金·王万钟）　　七言绝句　押侵韵	风尖月细春犹浅，酒冷灯昏夜向深。人在西轩愁不寐，十年间事总经心。
江村风雨图（金·王万钟）　　七言绝句　押微韵	秋风槭槭澹林晖，烟霭昏昏失翠微。一段莼鲈江上兴，蓬窗岑寂梦魂飞。
