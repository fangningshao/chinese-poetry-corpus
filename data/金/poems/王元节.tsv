古镇道中（金·王元节）　　七言律诗　押元韵	秀拔诸峰镇海墩，海天水气两昏昏。鸥飞翠竹白沙地，人宿黄鱼紫蟹村。向背云山行处路，浅深潮浦涨来痕。同游幸有能诗客，不倦跻攀到石门。
青冢（金·王元节）　　七言绝句　押尤韵	环佩魂归青冢月，琵琶声断黑山秋。汉家多少征西将，泉下相逢也合羞。
与党世杰军判丁亭会饮（金·王元节）　　七言绝句　押麻韵	望断西州万里家，又将新火试新茶。青油幕下成何事，两见常山山杏花。
