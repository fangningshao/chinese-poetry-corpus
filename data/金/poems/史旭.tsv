怀郭硕夫刘南正程云翼（金·史旭）　　七言律诗　押庚韵	已将春梦等浮生，更著秋光比宦情。薄有酒销閒日月，苦无心向老功名。黑城村晚鸦千点，白土坡高雁一声。天末何人慰寥索，正思张丈与殷兄。
早发驼驼堋（金·史旭）　　七言绝句　押虞韵	郎君坐马臂彫弧，手撚一双金仆姑。毕竟太平何处用，只堪妆点早行图①。
梨花（金·史旭）　　七言绝句　押麻韵	少年携酒日寻花，老去花前欲饮茶。今日传觞似年少，一枝香雪上乌纱。
