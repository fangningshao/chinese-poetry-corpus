谢人惠二小漆冠（金·岳行甫）　　七言律诗　押阳韵	规制新翻出杜郎，最宜闺子夜烧香。不争宝髻峨宫样，自与霓裳配道装。细拢翠鬟云易满，浅衔牙栉月难藏。水衡双寄非无意，要买杨枝恼孟光。
立春日（金·岳行甫）　　七言律诗　押灰韵	银线青丝翠椀堆，争牛击鼓欲惊雷。翻风斗巧春头胜，漉雪浮香臈尾杯。迎暖梢梢金著柳，逗寒叶叶粉飘梅。不成一事人空老，半百光阴又七回。
