挽张叔夜二首（宋末金初·张孝纯）　　五言律诗　押庚韵	畴昔中朝士，簪绅仰令名。恩威彰辅郡，忠孝卫都城。许国志何壮，为山功莫成。西风故林道，萧瑟感秋声。
中运使寄酒清明日到以诗谢之（宋末金初·张孝纯）　　七言律诗　押庚韵	芳樽到日恰清明，似与嘉辰默计程。拟助林园延胜赏，肯容桃李落繁英。老来官爵浑无味，闲里杯盘却有情。见说使车临岱麓，倘能相过共飞觥①。
