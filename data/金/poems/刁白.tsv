渭水（金·刁白）　　五言律诗　押东韵	渭水秋天白，骊山晚照红。行人迷古道，老马识新丰。霜雪满归鬓，乾坤犹转蓬。愁来成独酌，醉袖障西风。
物质（金·刁白）　　五言律诗　押支韵	物质方圆定，营营止自疲。鹤凫伤断续，鹏鴳失高卑。巧宦多成拙，徐行未必迟。可怜筝上雁，来往听人移。
送花（金·刁白）　　七言绝句　押蒸韵	纵横诗酒少年曾，老矣追欢谢不能。种出好花无用处，东邻乞与坐禅僧。
