山居杂兴（清·超拳）　　五言律诗　押删韵	鸟宿依窗树，云生对户山。机忘心自远，境寂意俱閒。花落门常掩，苔深径不删。松风连暮雨，双涧瀑潺潺。
香岊庵落成（清·超拳）　　七言律诗　押麻韵	万山深处卧烟霞，收拾閒身老岁华。晴日晓开云岭树，清泉夜走月滩沙。工诗愧我非齐己，学道何人是永嘉。从此罕闻尘世事，编篱绕屋种梅花。
