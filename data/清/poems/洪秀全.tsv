述志诗（清·洪秀全）　　七言律诗　押先韵	手握乾坤杀伐权，斩邪留正解民悬。眼通西北江山外，声振东南日月边。展爪似嫌云路小，腾身何怕汉程偏。风雷鼓舞三千浪，易象飞龙定在天。
定乾坤诗（清·洪秀全）　　七言绝句	龙潜海角恐惊天，暂且偷闲跃在渊；等待风云齐聚会，飞腾六合定乾坤。
诫曾玉璟（清·洪秀全）　　七言绝句　押先韵	迷途既返速加鞭，振起雄心赶向前。尽把凡情丢却去，方能直上九重天。
毁冯云山书馆中偶像（清·洪秀全）　　七言绝句　押真韵	神天之外更无神，何故愚顽假作真！只为本心浑天却，焉能超出在凡尘。
吟剑诗（清·洪秀全）　　押歌韵	手持三尺定山河，四海为家共饮和。擒尽妖邪扫地网，收残奸宄落天罗。东西南北敦皇极，日月星辰奏凯歌。虎啸龙吟光世界，太平一平乐如何。
金乌诗（清·洪秀全）　　押哿韵	鸟向晓兮必如我，太平天子事事可；身照金乌灾尽消，龙虎将军都辅佐。
