咏鹤（清·陈士荣）　　七言律诗　押庚韵	生来素质岁峥嵘，养就凌霄羽翮成。仙骨閒凭高士相，风神懒共俗人行。飞回洛浦孤踪冷，舞罢青田瘦影横。早晚蓬壶应可到，心期未许白鸥盟①。
重九登楼（清·陈士荣）　　七言律诗　押尤韵	两度重阳忆壮游，况逢佳节更登楼。临风有客开襟挹，入座何人借箸筹。平远江山天淡荡，高寒云物影沈浮。凭栏几遍难成句，崔灏②题诗在上头①。
