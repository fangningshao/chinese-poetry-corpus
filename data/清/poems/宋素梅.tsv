迎銮（清·宋素梅）　　五言律诗　押支韵	海晏河清代，尧天舜日时。不辞川路远，肯慰士民思。紫气钦皇辇，黄云护圣骑。迎銮来献颂，万寿浩无涯。
应召作（清·宋素梅）　　五言排律　押真韵	山左群情切，江南望幸频。九重深保大，五载举时巡。浩荡韶光丽，葱茏物色新。彩云晴有象，瑞霭静无尘。淑气迎仙仗，祥风绕御轮。衢歌击壤遍，共祝万年春。
