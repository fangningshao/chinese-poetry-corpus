游丝 其一（清·庄受祺）　　七言律诗　押灰韵	十丈红尘踠地来，梧桐庭院凤凰台。已拌历劫同消歇，艳说登仙此化胎。柳暗花明皆幻梦，兰因絮果任疑猜。天边旧侣如相问，恐落泥涂作弃材。
游丝 其二（清·庄受祺）　　押庚韵	徙倚长安大觉生，尘寰消息视阴晴。凭他杼轴工难就，且喜丹青染未成。不向天孙商去住，肯依世网作荦萦。珠帘十二同时启，休罥春光滞远程。
