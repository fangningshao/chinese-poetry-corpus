军行杂咏（清·陈宝）	蒐材于覆军，得士岂能勇。纷纷下第人，辇下聚秋蠓。长安非我家，道路正汹汹。对酒思貂裘，将车愁铁笼。开门一客至，下马千言涌。要我孱夫笔，佐彼军事冗。我方嗒焉丧，闻言三曲踊。走告王与钱，壮语相怂恿。亦有尼行者，嗫嗫儿女恐。人生取快意，失蜀匪望陇。儒冠裹人头，终古茧居蛹。卷书市鞍辔，僮仆日夜董。偕行有三子，通名交揖拱。同是毷氉身，相看一笑唪。
