皖江舟中（清·陶士契）　　五言律诗　押先韵	廓落湘中客，羁迟皖水偏。江鸣孤棹雨，云乱远村烟。壮志惭浮梗，名场笑聚膻。半生行止事，回首意茫然。
扬子江放棹（清·陶士契）　　七言律诗　押尤韵	万顷玻璃一叶舟，金焦倒影共天浮。乘虚拟向河源客，狎浪真随海上鸥。龙出寺云趋海岛，鹤盘关月近扬州。眼光无界情无际，奇绝年来是此游。
