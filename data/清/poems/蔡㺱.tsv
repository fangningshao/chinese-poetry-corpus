蟂矶孙夫人庙（清·蔡㺱）　　七言律诗　押支韵	魂伤巴蜀雪消时，岁岁东风哭子规。近水芳春花易落，沉沙终古石难移。悲衔白帝生睽隔，恨切苍梧死别离。环佩不归清夜杳，月明无主照荒祠①。
送卓子任之大梁（清·蔡㺱）　　七言律诗　押阳韵	中原天接大河长，驻马夷门又夕阳。客路半生心似雪，风人未老鬓先霜。屠沽事业传公子，词赋声名重孝王。此去梁园千里处，不因怀古自悲凉。
