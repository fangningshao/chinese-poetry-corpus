秋夜盼儿子家书不至（清·方士庶）　　五言律诗　押支韵	坐久月当户，露凉侵鬓丝。江湖新雁少，游子达书迟。拂簟不成梦，倚栏无限思。萤光忽明灭，已近授衣时。
甲寅九月南堂先生归里计日抵家见忆代书（清·方士庶）　　五言律诗　押先韵	去日旅愁尽，归时乐事偏。秋余黄叶后，人到菊花先。城郭惊乡土，妻儿说墓田。从来为客久，此别只经年。
