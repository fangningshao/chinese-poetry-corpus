中秋访王维宪不遇（清·徐田）　　七言律诗　押庚韵	雨过沧浪秋水生，季孙城外故人情。柴门碧草蟏蛸网，古巷黄蒿蟋蟀声。何处狂奴贪说剑，恒来娇女亦知名。篱边劳尔乌尨吠，隔市斜阳乱杵鸣。
自楚归寄同社诸友（清·徐田）　　七言律诗　押青韵	逆旅长歌动客星，杨花化作楚江萍。仙人玉笛横江夏，贾客云帆出洞庭。说剑荆台花匼匝，吹箫吴市雨淋铃。亲知莫讶头毛白，一杖全收五岳青。
