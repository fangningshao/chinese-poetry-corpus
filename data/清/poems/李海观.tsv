天津丙德庵夜坐（清·李海观）　　五言律诗　押歌韵	舍舟登陆夜，萧寺冷光多。月皎松图壁，风寒鸟梦柯。开箱书有债，倚榻睡无魔。藉此消愁绪，晨钟待若何。
登大梁上方寺铁塔绝顶（清·李海观）　　七言律诗　押阳韵	浮图百尺矗秋光，螺道盘空俯大荒。九曲洪波来碧落，两行高柳入苍茫。宋宫艮岳埋淤土，周府雕垣照夕阳。惟有城南岑蔚处，吹台犹自说梁王。
