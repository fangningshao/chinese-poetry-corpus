秋夜怀友人（清·郭沈昶）　　五言律诗　押侵韵	万感入吴吟，萧条昼易阴。暮云江树远，秋草驿亭深。天末数行雁，愁边千里心。那堪楼上笛，犹作别离音。
晚登薇山（清·郭沈昶）　　七言律诗　押庚韵	天为看山特放晴，筇枝入手万缘轻。频招野鹿为俦侣，只许闲云管送迎。一坞夕阳开暝色，四山落叶聚秋声。疏钟几杵催归急，月自东峰缺处生。
