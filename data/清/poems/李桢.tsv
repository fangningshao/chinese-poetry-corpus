挽复庵第一律（清·李桢）　　七言律诗　押豪韵	髫龀相依已二毛，当年荼苦叹同遭。一从有阙廑匕补，几为无聊眷眷劳。浩兴只遗山水僻，闲情空忆啸歌豪。分飞雁影归何日，漫把相思付短毫。
秋夜感怀（清·李桢）　　七言律诗　押尤韵	伏枕难禁万斛愁，无端已是一年秋。悠悠行路谁知己，落落吾心与道谋。壮志未将酬马革，穷途空遣剩貂裘。何时献赋金门里，一醉高阳旧酒楼。
