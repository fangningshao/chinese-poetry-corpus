新秋水芝池上（清·潘诚贵）　　五言律诗　押侵韵	池馆清秋里，房栊尽日阴。露香寒瀹茗，雨气润支琴。久病添诗债，澄观养道心。晚凉眠易熟，过客莫来寻。
晚泊京口（清·潘诚贵）　　七言律诗　押萧韵	流水寒烟送六朝，西津渡口一停桡。白鸥渚冷蘋花老，黄鹄山空槲叶彫。残笛秋生江馆月，落帆风急海门潮。今宵且醉兰陵酒，赖有明镫慰寂寥。
