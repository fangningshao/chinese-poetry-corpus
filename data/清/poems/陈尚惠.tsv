奉柬上舍少弼世良二兄之ㄧ（清·陈尚惠）　　五言律诗　押寒韵	久羡松梅竹，相于友岁寒①。几番忻唱和，数月快盘桓。老至居人下，身閒觉世宽。光阴驹过隙，倥偬跨征鞍②。
奉柬上舍少弼世良二兄 其二（清·陈尚惠）　　五言律诗　押尤韵	落拓天涯客，飘飘狎海鸥。翔蒿惭斥鴳①，伏枥愧骅骝②。厚贶叨持赠③，佳章惠再投。春魁谁佔得，端合让④名流。
寄赠仞千工部（清·陈尚惠）　　七言律诗　押麻韵	罗山历历数方家，俊逸如君信足誇。树帜骚坛分鼎足①，扬镳黉序若冲牙。久传笔砚珊瑚架，独擅词章锦绣花。未听钧天韶乐奏，虫吟窃自乱涂鸦。
怀赖刚直（清·陈尚惠）　　七言绝句　押先韵	佐郑东来永历年，为充军饷事屯田。垦荒披斩经三代，尽化腴田稻麦妍。
