凤仙花（清·叶泮英）　　五言律诗　押虞韵	道是仙家卉，亭亭向座隅。才惊花缀凤，翻见蕊凝珠。色逞秋容好，烟浮暮霭敷。邻家小儿女，纤手爱涂朱①。
屏山夕照（清·叶泮英）　　五言绝句　押青韵	峭璧①蒙茸绿，天然列画屏。夕阳残照里，添得十分青②。
夜坐（清·叶泮英）　　七言绝句　押寒韵	霜白天空夜气寒，灯残独坐检书看。淋漓读到淮阴传，却笑英雄一饭难①。
暮春（清·叶泮英）　　七言绝句　押庚韵	春风淡荡柳条轻，半老山花半老莺。迟日满帘飞絮乱，不堪肠断是清明①。
老来娇（清·叶泮英）　　七言绝句　押东韵	不是名花作意红，老来颜色傲春风。几回侧倚栏杆立，错认珊瑚出汉宫①。
