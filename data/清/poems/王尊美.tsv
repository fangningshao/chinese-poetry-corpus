秋夜不寐偶忆故山风物率尔成篇（清·王尊美）　　七言律诗　押阳韵	簇簇茅茨负夕阳，疏疏杨柳带方塘。烟浮邻舍炊菰米，霜近山园坼栗房。鸡栅牛栏新位置，村醪野蔌小排当。田家事业知何有，尽在《豳风七月》章。
书卢沟店壁（清·王尊美）　　七言绝句　押尤韵	虫声切切报新秋，月落镫昏四壁愁。残梦未成催上马，一天凉雨过卢沟。
