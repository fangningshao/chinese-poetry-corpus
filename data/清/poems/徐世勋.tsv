寄费安槎（清·徐世勋）　　七言律诗　押麻韵	垂虹归去已无家，席帽飘零水一涯。岁岁依人春燕子，年年入梦故园花。耐寒和靖诗应瘦，卧病相如赋不华。遥想故人当此日，定搜险韵斗尖叉。
冬至日约汤伯繁游观音山风雨不果（清·徐世勋）　　押梗韵	避俗约游山，一勺清泉冷。蜡屐已安排，风雨勿交并。卧听淋浪声，寒镫澹孤影。胶胶荒鸡鸣，怀人发深省。
