纪梦（清·翁运标）　　五言律诗　押东韵	叫月叩璿宫，乾坤一气中。天门何詄宕，海色自溟濛。绛节逢金母，青裙拜木公。更邀王子晋，细奏玉玲珑。
晤王孟亭太守于金陵（清·翁运标）　　七言律诗　押文韵	四十专城早立勋，投簪及赴旧榆枌。唤回梁苑繁台梦，许入间鸥野鹿群。崔琰虬须人未老，孙登鸾啸我先闻。藩车小市成前度，何处重逢左阿君。
