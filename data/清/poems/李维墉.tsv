登两当城眺望（清·李维墉）　　七言律诗　押尤韵	乱山环绕古当州，鸟道盘旋接废邱。北顾陇秦云岫叠，南通巴蜀水源流。荒坡新垦堪驱犊，老树无存尽作猴①。三载深惭支月俸，因民进议浚城沟。
和水樵大尹留别原韵志送（清·李维墉）　　七言律诗　押冬韵	羡君喜色上眉峰，摇曳行旌思万重。白水江头留爱远，赤金峡口荷恩浓。固穷学励编蒲土，除暴心非卖菜佣。从政合宜因地制，王关逼近酒泉封。
