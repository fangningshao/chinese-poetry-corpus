朱伯韩观察过荆州以诗文见示（清·言南金）　　押冬韵	白傅歌传新乐府，望溪家数旧文宗。匡时经济谁为用，奖士风流世罕逢。十驾不辞期策驽，三年枉学悔屠龙。似闻柏枧还山去，京国何人载酒从。
读冯鲁川廉访微尚斋诗集书后（清·言南金）　　押尤韵	大雅久不作，旷世还相求。古人志风教，落落殊难酬。皇荂说里耳，与时俱迁流。正变代相乘，去古日以悠。鲁川冯公诗，温厚清且遒。讽劝意言外，微显赅春秋。柏枧山木长，高风不可留。缅怀金石契，斯诣今谁俦。
