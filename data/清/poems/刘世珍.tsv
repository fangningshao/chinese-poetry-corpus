桐花凤 积馀夫子为作九九消寒图，双沟九字，字皆九画，以记阴晴风雪，因谱此阕（清·刘世珍）　　押药韵	岁晚韶华成寂寞。暗转星杓，一线添琼阁。盼到阳春来有脚。绣帘犹怯春寒薄。九九图中将字著。百五光阴，容易闲抛却。比似梅花描绰约。看来日日增红萼。
一落索 积馀以《满江红》喜雪词见示，因作忆梅词答之（清·刘世珍）	本是谢家吟絮。记怀豪素。声声合唱满江红，好倩小红低谱。况值岁华云暮。春风闲度。者回消息到梅花，浑不见花开处。
