题焦山定陶鼎拓本（清·孙诒让）　　七言绝句　押先韵	陶陵祭器尚流传，大礼尊崇濮议前。丁傅剪除元后寿，宗彝零落二千年。
自题变法条议后（清·孙诒让）　　七言绝句　押鱼韵	《六典》《周官》炳揭橥，輶轩绝域更蒐书。中西政法原同贯，始信荆公太阔疏。
题吉日癸巳石刻（清·孙诒让）	昆仑西母事微茫，黄竹歌成已耄荒。不有骅骝千里足，祇愁徐偃是真主。
