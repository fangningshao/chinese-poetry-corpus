静岑梦到山与余同宿俄闻风雨得句云斜风细雨不须归醒而作诗见赠和答（清·刘敏）　　五言律诗　押微韵	岂更劳清念，悠然款我扉。迹疏翻得梦，吟健却投机。草榻留云宿，蓬窗听雨飞。无端双剑合，临觉转依依。
早发西塘（清·刘敏）　　七言绝句　押阳韵	空江无月北风凉，万里吹秋上野航。夜半橹声听不断，早潮随雨到西塘。
