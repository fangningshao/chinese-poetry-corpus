留别澎湖诸同事（清·周于仁）　　七言律诗　押先韵	劳劳俗吏两经迁，才到澎湖便是仙。盗息何须鸣竹柝，民良无处试蒲鞭。三年卧治身多病，一苇轻杭①意转牵。更念和衷同事者，从兹远别亦③潸然②。
别澎湖十六韵（清·周于仁）　　五言排律　押阳韵	行年将六十，三仕到澎阳。海国东南峤，星经牛女乡。天悬青共①远，水接碧同长。飓发疑雷吼，沙飞似雾茫。有时奔万马②，无计卧双樯③。风景虽多别，民情却甚良。勤耕蓣作饭，俭用布为裳。麦稻还须籴④，豆麻尚可粮。黍黄村火密⑤，草绿讼庭荒⑥。柴户何尝闭，蒲鞭不用扬。官閒惟啸月，民乐可烹羊⑦。窃禄亦云久⑧，留名敢谓芳⑨。光阴飞石火，花甲变星霜⑩。将别还⑾延伫，思归欲束装。群黎虽祖饯，一苇早轻⑿杭。暂息鹭州地，追怀赋短章（廖振富编校）。
