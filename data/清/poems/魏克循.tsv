晚度横山关（清·魏克循）　　七言律诗　押文韵	南北关河旧此分，几层树栅屯三军。金戈一自行天讨，石垒从教锁白云。雨过青山晴似拭，帆移碧海日初曛。陈黎土宇今为隘，万里秋风扫瘴氛。
𤅷江晚眺（清·魏克循）	迢递川原合，潮风大海通。沙分村径绿，波卷夕阳红。百战威犹在，千年俗已同。清高凭眺处，草木亦思巧。
