送王壬秋孝廉入蜀（清·李桓）　　五言律诗　押庚韵	言指齐东路，幡然入蜀行。招邀皆旧好，慷慨见平生。古道谁堪托，奇才不可名。慎旃天下险，幕府正论兵。
快雨得李冰叔大令复书补示客秋赠行旧句次韵却寄（清·李桓）　　七言律诗　押删韵	西园飞盖渺难扳，失喜鱼书快往还。慰我停云思霭霭，宜人凉雨况潸潸。三秋别绪萦潭水，万里诗情到海山。为报烦忧都解脱，一心空洞一身闲。
