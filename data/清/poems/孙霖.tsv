内省斋即事（清·孙霖）　　五言律诗　押歌韵	朔风飞一鸟，沧海别情多。香气浮兰茝，新寒透茑萝。静中惟不疚，忙际却无颇。最好湘南句，幽吟破睡魔①。
赤嵌楼秋眺（清·孙霖）　　七言绝句　押灰韵	作意金风故故催，凉秋一望客怀开。楼高突兀荷兰筑，笑指诗人破藓来①。
澄台写望（清·孙霖）　　七言绝句　押寒韵	高台极目海天宽，破暖烟光映笔端。吟到日斜清兴在，万竿丛竹勒春寒①。
渡海达鹿耳门寄朱石君先生即次赠行原韵（清·孙霖）	断鲵①饮海海水空，亚班针指层洋东。踏歌陆离诧光怪，逼②耳灚灂洪涛舂。双沟腾沸划红黑，三山隐现浮蛟龙。铁网乞取珊瑚树，星光直射牛女宫。平生奇绝不易得，况有新诗开愚蒙。小别黯然客腊尾，痴颜大笑来春风。壮怀破浪走③万里，乘槎岂复疑路穷。古今沧桑本变幻，短翮势欲超樊笼。神仙若无倏若有，会须身入蓬壶中。佛阁明灯不知夜，金鸡一声初阳红。扬帆三十六岛过，精灵呵护烦天公。荡缨纡回判沙线，鹿耳烟影④添朦胧（施懿琳编校）。
赤嵌竹枝词（清·孙霖）　　押庚韵	竹枝环绕木为城，海不扬波颂太平。满眼珊瑚资护卫，人家篱落暮烟横①。
