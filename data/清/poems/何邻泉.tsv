明湖泛月（清·何邻泉）　　五言律诗　押侵韵	居然瀛岛近，夜色快幽寻。荷芰浮香净，楼台倒影深。谁家飞玉笛，隔水咽瑶琴。游赏七桥畔，悠悠物外心。
登会波楼望䧿华二山（清·何邻泉）　　七言律诗　押尤韵	春云漠漠绕层楼，独倚危栏放醉眸。远水清光明树隙，两山黛色上城头。空留丹灶烟深护，孤起金舆翠欲流。忽忆吴兴传妙墨，此身如在画中游。
