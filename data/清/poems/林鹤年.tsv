东渡遇洪荫之（作者注：「熙。」此诗收于林鹤年《福雅堂诗钞》卷十一〈东海集〉）有赠 其一（清·林鹤年）　　五言律诗　押先韵	郭泰同舟日，髯苏出狱年。天涯仍是客，胜侣尚如仙。风定涛还响，烟销月再圆。凭阑观海意，谁为障东川①。
刘渊亭守台南（清·林鹤年）　　七言律诗　押东韵	五百田横气尚雄，曾闻孤岛盛褒忠。誓心天地中原泪，唾手燕云再造功。不信黄金能应忏①，谁教赤嵌擅和戎。兵销甲洗天河夜，只手澜回力障东②。
乙未五月朔越日全台绅民权推唐中丞总统民主国有纪（清·林鹤年）　　七言律诗　押支韵	天祚扶馀未可知，两河忠义盼星旗①。陈桥拥赵兵虞变，酂国封韩帝不疑。执梃降番尊使相，筑台朝汉长蛮夷。五洲琛赆图王会，海上楼船望六师②。
家时甫星使端午招同幕府板桥园夜集（清·林鹤年）　　七言律诗　押阳韵	海云岛月付沧桑，眼底扶馀识霸王①。金谷园亭诗酒录，玉溪身世绮罗场②。隔江喧夺龙舟綵，列戟光凝燕寝香。天汉星槎望牛斗，宣防移节镇珂乡③。
五月十三日台北激于和议兵民交变偕家太仆遵旨内渡仓皇炮燹巨浪孤舟濒于危者屡矣虎口馀生诗以志痛（清·林鹤年）　　七言律诗　押尤韵	内变方乘外侮忧，掀天波浪截横流。忽惊车鬼方涂豕，始信冠人尽沐猴。猿鹤化来山月黑，鹳鹅声乱阵云浮。沧桑再见田横岛，错计燕云十六州①。
东渡感事呈唐维卿方伯家时甫星使兼怀幕府诸公 其二（清·林鹤年）　　七言律诗　押支韵	目极楼船济六师，江淮遮蔽此藩篱①。雨馀莫忘谈墙筑，米短何堪议灶炊②。渡海神仙工点铁③，逢场傀儡惯牵丝。重瀛但祝销兵气，筹笔无劳疏十思④。
稻江楼陪刘渊亭林时甫两帅夜话（清·林鹤年）　　七言律诗　押麻韵	海寨连标建赤霞，鲲身鹿耳浪淘沙。西山秀夺花双桁，南浦云归月一槎。鹅鹳千军江正肃，貔貅万灶夜无哗。铃辕风静香村寂，隔院鹦哥尚唤茶①。
偕家时帅内渡留别板桥园五绝（清·林鹤年）　　五言绝句　押语韵	富贵与神仙，撒手便归去。楼阁见五云，十洲更何处①。
