咏鹤（清·佟法海）　　五言律诗　押文韵	丹顶由来异，玄裳自少文。生成云水性，偶与凤鸾群。翘足怜孤影，乘轩耻俗氛。长鸣因警露，岂为九天闻①。
送查悔馀还乡兼寄贾奠坤二首（清·佟法海）　　五言律诗　押寒韵	生平文字友，引疾得休官。老去身须惜，归来梦亦安。江风吹浪急，山雨逐人寒。惟有怜同调，长嗟离别难。
浔阳楼（清·佟法海）　　七言绝句　押庚韵	琵琶一曲断肠声，触拨当筵谪宦情。为语江州白司马，留将眼泪哭苍生①。
