松陵夜坐（清·张心渊）　　五言律诗　押虞韵	老翁泣相对，最苦是农夫。况遇经年歉，能藏斗米无。耕牛偿客债，娇女抵官租。眼看春荒满，秋收是后图。
王营早发（清·张心渊）　　七言律诗　押微韵	才上公车对早晖，淡晴天气晓光微。客中愁思真如病，梦里乡关不当归。络绎轮蹄蹂岸雪，飘零星月掩林霏。山程水驿终朝历，望望村庄叩板扉。
横塘图（清·张心渊）　　七言绝句　押阳韵	妾家生小住横塘，柳映茅檐竹靠墙。郎若船来轻荡桨，水边时宿雨鸳鸯。
横山岭（清·张心渊）	木叶辞秋林，林疏瘦山骨。寒蝉发秋吟，声声戛清越。寂然登高峰，遐情不可遏。夕阳照归禽，樵响众山答。
