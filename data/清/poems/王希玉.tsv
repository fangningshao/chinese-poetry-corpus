七十述怀（清·王希玉）　　五言律诗　押真韵	教养匪容易，况余只翼人。五更千里梦，百岁卅年身。耕战能开国，移家劣避秦。叮咛家祭日，有以慰双亲。
遣怀（清·王希玉）　　七言律诗　押侵韵	欲从乡语得乡音，南社东安①几访寻。还读我书谁把卷，曾相识燕或巢林。怀中置印无人识，江上钞诗②待客吟。到此始知邮电贵，家书足抵万黄金。
无题六首（清·王希玉）　　七言律诗　押东韵	快绝幽灵忽四通，形骸脱尽自能聪。临流顾影荒溪上，面壁安禅古寺中。月洛参横思远道，微风疏雨感秋风。飘然还汝心清净，记取孤高北向鸿。
和月锄舅父（清·王希玉）　　七言律诗　押庚韵	诗人岂愿以诗鸣，聊将胸中块垒平。续座右铭崔子玉，哀江南赋庾兰成。辟肌自是能分理，目治何妨便手营。穷乃益工如不谬，伫看大集出觥觥。
咏严子陵钓鱼台（清·王希玉）　　七言绝句　押东韵	雷雨昆阳卓战功，芜亭麦饭几途穷。烽烟断处炊烟起，风雪芦花一钓翁。
