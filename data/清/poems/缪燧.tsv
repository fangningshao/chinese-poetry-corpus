定署思乡（清·缪燧）　　七言律诗　押元韵	廿载吟怀落酒尊，萧萧白发镜中存。微官鸡肋初无味，旧梦莼鲈只独论。极目烟波愁海国，比邻言笑忆江村。剧怜黄歇坟前路，夜夜寒潮自到门。
潮音洞（清·缪燧）	层冈如欲渡，临虚疑负鳌。崖洞深不测，曲折藏波涛。相传观音现，恐是蛟龙巢。地底鸣空雷，昼夜风怒号。复岛走相向，延互环周遭。凭临不敢窥，激浪湔衣袍。海潮驾群峰，顾盼引兴豪。孤立当秋风，俯仰宇宙高。
