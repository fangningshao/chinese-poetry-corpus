安平晚渡（清·黄元弼）　　五言律诗　押东韵	落日海天红，孤城一苇通。潮平轻荡桨，浪急半推篷。不尽栖飞鹜，无边断续虹。几回思共济，举首待长风①。
法华寺（清·黄元弼）　　七言律诗　押先韵	旧时书舍几经迁，翠柏修篁引客怜。人去蝶回浑是梦①，僧归花落已多年。茶厨不认避②烟鹤，竹径犹存映月川。一片红尘何处洗，南华此日有新篇③。
