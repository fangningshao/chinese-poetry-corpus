晚步（清·罗萱）　　五言律诗　押歌韵	凉风起孤馆，池水动微波。野径夕阳没，远山秋色多。归禽寻故木，积暝入烟萝。芒屦归来晚，镫前生浩歌。
彭泽怀靖节先生（清·罗萱）　　七言律诗　押先韵	扁舟一叶泛江天，坐忆先生旷代贤。乞食不妨轻五斗，高情何止邈千年。自搔短鬓秋风里，谁种幽花细雨边。归就东篱作重九，南山相对亦悠然。
