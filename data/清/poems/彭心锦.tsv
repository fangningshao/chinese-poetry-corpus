访茶村先生不值（清·彭心锦）　　七言律诗　押真韵	十庙门西野草新，客来何处有风尘。青山正好当斜照，白发无从觅此人。家远不闻江上鹤，书成徒泣梦中麟。陶公乞食将安往，应指鸡笼堕泪频。
寄怀故园诸同学（清·彭心锦）　　七言律诗　押先韵	赋罢《登楼》感仲宣，吴头楚尾望茫然。人留淮海书难得，雁过衡阳信未传。千里梦魂天似水，一窗镫火夜如年。可怜茅屋深山里，几树寒梅抱雪眠。
