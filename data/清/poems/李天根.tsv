题听松山人雨蕉书屋图（清·李天根）	江南六月时方旱，田中甲坼乾以□。赤日当空无寸云，四野农夫坐愁叹。听松山人意奇特，腕底大有回天力。泼墨写作《雨蕉图》，满纸淋漓云墨色。山童携图到茅舍，座客争看尽惊讶。入手如闻风雨声，开缄似见波涛泻。吾闻古人画月但画云，渲染巧妙妙入神。今君画雨不著纸，雨声却在芭蕉里。何须怀素手植千万株，却疑𣹑川急雨直如矢。卷图烈日忽遮藏，天半萋萋野云起。
