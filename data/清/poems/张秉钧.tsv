寄江上故人 其二（清·张秉钧）　　七言律诗　押阳韵	西近垂杨阅武堂，惯教走马上围场。呼鹰壮士韝双帣，闻雁征夫泪一行。满地刀砧闺月冷，接天风雨楚台荒。孤身去国四千里，珍重音书远寄将。
寄江上故人 其一（清·张秉钧）	高城一啸抚刀环，客泪挥残夜雨潸。万派云涛接巫峡，十年心事负名山。湘边鼓瑟峰初出，江上怀人梦乍还。却记故园相过日，读书门对落花开。
