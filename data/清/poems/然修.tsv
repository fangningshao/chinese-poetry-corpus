绝笔诗（清·然修）　　七言律诗　押阳韵	道我狂时不是狂，今朝收拾臭皮囊。雪中明月团团冷，火里莲花瓣瓣香。好向棒头寻出路，即从业海驾归航。满炉榾柮都煨烬，十字街头作道场。
金山（清·然修）　　七言律诗　押歌韵	苍茫落日下藤萝，身在荆关画里过。飞去断云双白鸟，浴残寒浪一青螺。蕲王有庙疏烟冷，郭璞无坟乱石多。千古寂寥俱莫问，且听江月送渔歌。
