应天长 春日田家乐（明末清初·周世臣）　　押屋韵	溪南溪北桥横木，赖得行人影孤独。柳数围，传新绿，刚覆三间茆屋。床头栖野鹜，闲个篱边眠犊。黄土矮墙坚筑，安顿初添竹。
蝶恋花 舟中有怀（明末清初·周世臣）	今夜相思有几许，又怕他宵，无计安排去。野岸萧萧芦自语，各天默默人无据。好事岂教长久聚，强把鸳俦，一霎分何处。睡眼朦胧多恶绪，披衣坐觑东方曙。
