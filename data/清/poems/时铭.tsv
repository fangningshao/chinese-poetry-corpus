下第后作（清·时铭）　　七言律诗　押鱼韵	七度金门策蹇驴，杏园消息竟何如。甘从东郭追商隐，不信《南华》是僻书。失意事多心转淡，逢时技拙计全疏。曲江此日潜行处，怕遇春来下泽车。
题明妃出塞卷子（清·时铭）	塞草茫茫塞雪紫，沙啄蛾眉寒瘃指。妾身辛苦事和亲，万里关山从此始。日落穹庐望汉宫。禾央宫月半朦胧。宫中自识君王面，偶隔君门一万重。小弦声吆大弦急，弦急弦吆如帛裂。琵琶抛却不成弹，匹似妾身长断绝。和亲辛苦惟妾身，汉家十载无边尘。回头翻觉君恩重，胜作《长门赋》里人。
