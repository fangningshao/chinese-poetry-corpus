雨夕（清·载滢）　　五言律诗　押尤韵	烟水澹悠悠，苍茫暮霭浮。万峰吞落日，一雨酿深秋。云黯窗先瞑，林阴翠欲流。湖山观不足，满壁画瀛洲。
拟古（清·载滢）　　押支韵	古人不可见，后来安得知。已过即幻梦，未到徒劳思。光阴良可惜，方寸胡不怡。所以古达人，行乐须及时。勿为名利缚，勿为物累羁。万事偶然耳，随遇安所之。但自保忠信，任运无可疑。笑指天心月，虚明是我师。
