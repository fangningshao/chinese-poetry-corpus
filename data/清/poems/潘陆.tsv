包惊几夜过（清·潘陆）　　五言律诗　押支韵	故人寒夜至，风雨暗东菑。不忍论前事，还同哭所知。住山多病后，学佛破家时。犹念飘零者，殷勤重有期。
同玉鱼过肇伯饮感赋（清·潘陆）　　七言律诗　押尤韵	门前桥影漾江流，几度吞声哭故侯。公子苦饥还置酒，老夫向晚且停舟。百年天地倾朋党，十载逋逃任马牛。漠漠海云连朔气，又惊初雁过吴洲。
