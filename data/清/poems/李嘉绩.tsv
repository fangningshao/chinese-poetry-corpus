宁羌州（清·李嘉绩）　　五言律诗　押庚韵	行尽利州路，重关第一程。诗犹歌蜀道，人已变秦声。据水桥横出，黏天草乱生。东山山翠重，愁压武都城。
彰德（清·李嘉绩）　　五言律诗　押灰韵	楼阁立崔嵬，晴云四面开。路从天上至，人向邺中来。不睹建安笔，难逢河朔杯。徒令千载客，驻马叹雄才。
送章硕卿之官武昌（清·李嘉绩）　　五言律诗　押歌韵	送尔之官去，关山奈别何。千金垂橐尽，万卷载车多。酒待招黄鹤，书应换白鹅。一函好相寄，珍重剪江波。
