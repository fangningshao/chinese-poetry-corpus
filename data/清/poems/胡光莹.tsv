正阳道中（清·胡光莹）　　五言律诗　押麻韵	四望渺难极，中州沃壤夸。无山便车马，有树即人家。大野西风急，长天落日斜。客心疑虏积，愧汝路旁鸦。
昌山峡（清·胡光莹）	万山横裁江波路，洪澜陡激蛟龙怒。昂头触石石为开，放出袁江水东注。江水东流去不还，山形屹立森雄关。乱抛残石落江底，有如剑戟相回环。沿江舟子程途熟，稳挟舟行随石曲。下滩把舵目不移，上滩更惧来舟触。江石齿齿水沄沄，行客相顾语不闻。但愿布帆轻出峡，瓣香默祷阅城君。
