魏野草堂（清·张怀溎）　　七言律诗　押虞韵	捷径终南迹已无，草堂犹听野人呼。大名君相烦徵召，小隐溪山入画图。剑外讴吟间寓客，窝中安乐老潜夫。长途消尽轮啼铁，乡里高风说益都。
登观音阁（清·张怀溎）　　押支韵	石磴盘空上，桔筇健可支。春随红雨乱，峰抱白云痴。旧迹飞鸿印，游踪怖鸰知。夕阳尚留恋，莫怪下山迟。
