清溪访南渟（清·朱昆田）　　七言律诗　押元韵	花深疑是避秦村，映竹临溪见笑痕。破屋数间堪送老，晴山九点正当门。秫田未买巾无酒，菜圃初治芥有孙。归去南湖欣共载，船头落月已如盆。
送客子归平湖（清·朱昆田）　　七言律诗　押微韵	怅断家山未得归，深秋作客计全非。霜枫落后乌菱花，粳稻熟时黄雀肥。小榼三升倾别酒，新绵一称补征衣。轻鞭短镫输君决，冷梦空寻旧钓矶。
