简朝鲜国使俞集一李世瑾（清·阮公沆）	沧海扬尘几度三，炎邦自昔宅交南。六经以外无他道，一岁之中熟八蚕。万户鱼盐常给足，四时花木共敷覃。归来宣室如前席，似与观风助一谈。地各东南海际居，计程一万又零馀。威仪共秉周家礼，学问同遵孔氏书。好把文章通肯綮，休论温饱度居诸。使轺云返重相忆，在子安知不我如。
