登浮图（清·曹大荣）　　五言律诗　押文韵	浮图撑碧落，登眺绝人群。半壁收沧海，千山无片云。川原天外尽，城郭树中分。归云频回首，林端挂夕曛。
秋杪江上漫兴（清·曹大荣）　　五言律诗　押尤韵	仗剑出门走，西风万丈秋。都将此时意，泻入大江流。石上题新句，云中忆旧游。何当酹杯酒，结伴更迟留。
过圆通庵题壁（清·曹大荣）　　七言绝句　押先韵	淡日轻云欲暮天，长桥草色乱人烟。游人不管春光老，来往禅房看杜鹃。
