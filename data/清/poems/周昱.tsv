登襄阳郡楼（清·周昱）　　七言律诗　押尤韵	莽莽荆襄割据州，夕阳西下独登楼。岘山晓翠当窗入，汉水寒潮抱郭流。放眼关河纷故垒，惊心风物逼新秋。杜康台在烟云里，一醉江头狎白鸥。
雨次乐乡关（清·周昱）　　押尤韵	万壑排云出，孤村抱郭幽。雨深斑竹岭，风急白菽洲。滩响夜方壮，萤光湿不流。乡关应最乐，无那旅中游。
