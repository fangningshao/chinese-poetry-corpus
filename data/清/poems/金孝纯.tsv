未起（清·金孝纯）　　五言律诗　押东韵	未起心犹寂，初回梦已空。曙光镫影外，春意鸟声中。菊枕频欹雨，芦帘不受风。自惭小室赋，无复蔡凝工。
新凉露坐（清·金孝纯）　　七言律诗　押支韵	小小盆池皱绿漪，嫩凉庭院晚风宜。人来茉莉香生处，秋在阑干雨过时。便作东坡瓜子会，更催杜老藕丝词。何当自入名山去，竹几蒲团静与期。
