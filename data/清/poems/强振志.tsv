鸡峰山 其一（清·强振志）　　七言律诗　押删韵	太乙西南万笏环。白云深处是鸡山。飞来碧嶂昂头立，踏破苍烟点羽斑。五色祥光圆顶上，千层瑞彩荡胸间。问他雌伏缘何事，怕得惊人暗度关。
鸡峰山 其二（清·强振志）　　七言律诗　押删韵	云锁终南不见山。鸡峰峭出白云间。峨冠低映天孙锦，翠黛遥连玉女鬟。骨透鱼鳞惊荡动，顶含虹影任回环。雄飞一去知何处，空使霞光绕石颜。
