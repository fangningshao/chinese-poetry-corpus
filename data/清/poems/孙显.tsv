人日（清·孙显）　　五言律诗　押先韵	客里逢人日，萧斋绝可怜。雪消檐上雨，冰隔渡头船。愁比春还早，宵来梦不全。计寻方外去，儒服误多年。
花朝（清·孙显）　　七言律诗　押萧韵	空山生计太萧条，浊酒填胸气不骄。剩有残书如旧雨，那堪佳节又花朝。强扶游兴穿松径，聊寄闲情斸药苗。解识升沈随大化，将军莫问霍嫖姚。
