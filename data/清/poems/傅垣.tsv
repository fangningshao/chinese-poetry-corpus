闻笛（清·傅垣）　　五言律诗　押尤韵	美人凭画阁，玉笛弄高秋。一片中天月，清光若为留。我情亦何遣，归梦渺难求。消息经年断，征途阻且修。
登太白楼（清·傅垣）　　七言律诗　押尤韵	骚人谪去千年古，江上长传太白楼。造物生才多不偶，登高有客又悲秋。云边雁影当窗出，天际涛声抱郡流。惟爱郎官深夜月，清晖依旧似前游。
