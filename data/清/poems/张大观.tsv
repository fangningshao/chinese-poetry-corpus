送实甫南旋（清·张大观）　　七言律诗　押尤韵	萧萧落木晚烟稠，白草萦纡古陌头。诗带秋声人送别，酒摇山色树含愁。一帆随雁成南渡，万里乘风据上流。莫漫推篷横短笛，蛟龙恐抱夜珠游。
早秋作（清·张大观）　　押歌韵	凉风吹几日，木叶下庭柯。秋色先人老，诗情向晚多。望云知海气，闻鱼想边歌。一样江南月，前村照骆驼。
