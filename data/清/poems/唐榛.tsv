浣溪沙（清·唐榛）	深掩重门白昼清。东风午院落花轻。碧纱窗外雨新晴。烟锁垂杨愁欲结，梦回香阁恨初生。枝头黄鸟一声声。
清平乐（清·唐榛）	江南三月。好雨知时节。一夜小楼听不歇。桃花李花俱发。重楼山外青山。春光多在珠湾。试问清风明月，何曾拘管人间。
浪淘沙（清·唐榛）	把盏饯东君。绿皱红颦。为春憔悴不憎春。娇鸟避风翻叶底，狼藉花茵。细雨湿香尘。柳魄梅魂。今年花伴去年人，只有心愁如织锦，别样翻新。
