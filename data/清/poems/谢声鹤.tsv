送吴生往东宁（清·谢声鹤）	吴生手携一囊书，步行别我九鲤湖。嗟哉吴生何好游，扁舟欲上红毛楼。君不闻厦门七更到澎口，天风喷潮如雷吼。幽灵秘怪争呈奇，撑持银屋满江走。柁师到此亦改颜，阳侯弄舟如跳丸。侧柁欹帆入鹿耳，舟人始得庆平安。吴生胡为亦踏此，问之不答祗长叹。吴生吴生不须叹，世途何处不波澜（吴福助编校）。
