莲潭夜月（清·陈文达）　　五言律诗　押东韵	清波漾皓①月，沉璧远衔②空。山影依稀翠，荷花隐现③红。潭心浮太极④，水底近蟾宫。莫被采菱女，携归绣幕中⑤。
秋夜（清·陈文达）　　五言律诗　押庚韵	夜与轩同静，琴将枕共横。无聊人易倦，有忆梦难成。风带疏钟度，云扶片月行。可怜童子睡，不解听秋声①。
蝶园朝雨（清·陈文达）　　五言律诗　押庚韵	乡①晨趋野寺，泉籁共幽清。法雨敲仙呗，疏烟湿磬声。虫吟物外想，蝶梦幻中生。顿觉无尘碍，道心处处明②。
