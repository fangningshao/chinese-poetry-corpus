沧浪亭（清·黄文莲）　　五言律诗　押青韵	昔贤高咏地，杖策此重经。萧瑟闲亭外，风潭入杳冥。夕阳芳草碧，疏雨远山青。遥指南禅寺，钟声烟际听。
九日同吴企晋王琴德曹来殷游沧浪亭分韵得蓑字（清·黄文莲）　　五言律诗　押歌韵	石径精庐近，相携载酒过。白云山色远，黄叶雨声多。异地仍佳节，天涯足放歌。五湖秋望好，拟制钓鱼蓑。
