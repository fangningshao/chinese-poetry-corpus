雨夜思家（清·张桐）　　五言律诗　押微韵	咫尺成千里，言归竟未归。遣怀亲笔砚，别梦绕庭闱。旱潦天心见，炎凉世事非。曾经兵燹过，况复遇年饥。
咏雪（清·张桐）　　七言律诗　押阳韵	天公戏玉太匆忙，顷刻朱楼换粉妆。终夜窗明如对月，满庭花落不闻香。烟沈野岸鸿泥浅，云锁空山鹤梦凉。此夕烹茶添雅兴，一杯清味涤诗肠。
