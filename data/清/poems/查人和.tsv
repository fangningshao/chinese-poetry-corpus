遣闷（清·查人和）　　七言律诗　押庚韵	唾壶敲缺有商声，惊起霜华掠鬓迎。旧梦似烟浑欲散，新愁如雾不成晴。三生杜牧余禅榻，一锸刘伶胜酒名。草草年光容易过，宵来生怕问残更。
家查客叔招同吴山尊陈荔峰小集（清·查人和）　　押庚韵	渐收檐铎晚风声，一线天光捲幔迎。月共梅花邀客至，窗衔山色放宵晴。陈遵尺牍原无匹，吴质文章旧有名。炉火欲销镫欲黐，起听街鼓报三更。
