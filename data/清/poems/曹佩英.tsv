虞美人（清·曹佩英）	秦淮稚柳娇无数。第一柔条数。成荫肯向大堤边。只有玉骢缓缓、许摇鞭。秋江双桨蘋波软。桃叶迎如愿。司花消受福三生。无奈风幡偏听、落花声。
虞美人（清·曹佩英）	玉钩望断穿针夕。忍说黄杨厄。人间天上一般秋。只是生离死别、两般愁。十行清泪鸾笺洗。影事从头记。千秋水绘要同传。只恐影梅还逊、影兰缘。
