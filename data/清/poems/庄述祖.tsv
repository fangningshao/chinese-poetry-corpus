述梦（清·庄述祖）　　七言律诗　押鱼韵	寒宵枯坐类逃虚，忽梦春风二月初。几亩柔桑栗留语，一池浅水活东书。花从绝境非甘隐，草有生机讵忍锄。腷膊寒鸡催漏尽，似怜蜗角靳螬余。
咏画（清·庄述祖）　　七言绝句　押麻韵	米家泼墨擅风华，宜有莺啼更落花。小艇夕阳春色里，半天新雨醉晴霞。
落叶（清·庄述祖）　　七言绝句　押歌韵	弹指年光只刹那，离鸿归燕渐蹉跎。被池一夜寒如水，起视阶前落叶多。
