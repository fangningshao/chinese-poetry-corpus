寻梅（清·常清）　　五言律诗　押灰韵	闻说山头寺，春风到野梅。入林樵径转，照眼暗香催。翠萼倚残壁，疏花坼古苔。平生泉石趣，对此重徘徊。
寒食署中即事（清·常清）　　七言律诗　押先韵	山城细雨日连绵，做出棠梨寒食天。门外萧疏多是柳，厨中淡泊不生烟。催成暝色怜饧管，啼老春光怨杜鹃。留得庭花诸样种，呼童撒向小窗前。
