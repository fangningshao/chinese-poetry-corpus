依韵答仝青崖（清·袁养）　　七言律诗　押萧韵	麟阁谁将姓字标，驱驰髀骨已全销。谈禅说剑足今古，浊酒清歌伴寂寥。非为仙缘寻玉杵，偶逢国士解金貂。流莺不放春归去，犹逐薰风啼画桥。
刘文水建牙粤东赋此寄怀（清·袁养）　　七言律诗　押庚韵	黄河此日见澄清，不负当年独请缨。虎豹一囊资大略，东南半壁倚长城。无缘莲幕亲弓剑，深感鱼书念友生。伫看边防驰露布，将军海外斩妖鲸。
