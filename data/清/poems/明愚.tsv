山居（清·明愚）　　七言律诗　押删韵	参到真空妄始删，此心犹未尽缘攀。潺湲涧底仍知水，层叠云中尚见山。世有万般趋热恼，我惟一味向清閒。两头坐断中何立，方契宗乘最上关。
到天居偶作（清·明愚）　　七言律诗　押先韵	卷上疏帘便见天，用心多错悔从前。是山是水原如此，非我非渠总湛然。宿业销除尘不染，新机显露理俱全。光阴真叹如驹驶，一瞬匆匆六十年。
