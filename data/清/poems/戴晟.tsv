题柴村画（清·戴晟）　　七言绝句　押真韵	过眼云烟迹已陈，溪山谁主复谁宾。偶来响答松林下，千劫难忘世外人。
读韦诗了无一物可以拟似适僧赠梅花取以配之左司其诈我乎（清·戴晟）　　押梗韵	韦诗如梅花，暗香生清境。孤绝淡尘想，幽微具隽永。花气洗垢氛，诵诗令人冷。看花亿万人，真赏在和靖。谁能解左司，世事甘与屏。驱除杂念虑，冥默得渊静。合之非声色，分观如形影。浑忘诗与花，悠然一笑领。
