赠南村逸叟（清·姚文彬）　　五言律诗　押侵韵	苍苍头白叟，遁迹白云深。石带流泉响，门遮众木阴。海潮松鹤梦，山雨箨龙吟。我亦寒林客，悠悠悔陆沈。
与诸友游石岭（清·姚文彬）	昨日沈溟过暮雨，新晴已约俊游侣。沿路菊英带霜寒，入山樵子隔烟语。荦确高亚褰衣行，自爱硁然曳屐声。登峰坐憩小盘石，一雁长空点秋碧。
