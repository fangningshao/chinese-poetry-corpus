割台书感（清·谢颂臣）　　七言律诗　押寒韵	和约书成走达官，中原王气已凋残。牛皮地割毛难属，虎尾溪流血未乾。傍釜游鱼愁火热，惊弓归鸟怯巢寒。仓皇①故国施新政，挟策何人上治安②。
题邱菽园先生红楼梦绝句诗后（清·谢颂臣）　　七言绝句　押先韵	金钗十二幻情缘，又得邱迟妙句传。劫火难烧才子笔，海天重话石头禅①。
