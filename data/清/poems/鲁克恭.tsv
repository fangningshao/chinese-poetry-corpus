韩信钓台（清·鲁克恭）　　五言律诗　押灰韵	垂钓自严濑，高风属后来。假王空自大，真主岂无猜。走狗论功业，藏弓失将才。涕零滩上士，匪直为君哀。
寄潘伟修孝廉（清·鲁克恭）　　押侵韵	隔山山不高，隔水水不深。山水自渺渺，怀君空有心。亭间阒无人，明月挂高林。仿佛见美髯，履綦不可寻。斗酒有异香，孤桐有好音。不见玉山颓，谁复理瑶琴。
