顾诗城镡视盐长芦（清·沈廷文）　　七言律诗　押阳韵	名世持筹岂小匡，声驰三辅控齐梁。十年望重台端柏，万灶风翻海上霜。路入白河秋水碧，树添红叶暮山苍。离樽记取东篱下，骢马归时菊又黄。
青县西山多茂林修竹又有中山瀑布数十丈（清·沈廷文）　　七言绝句　押尤韵	茂林修竹堪神往，唳鹤鸣猿足卧游。安得移家住山麓，飞泉百丈挂床头。
