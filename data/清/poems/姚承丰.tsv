袁浦（清·姚承丰）　　五言律诗　押歌韵	畚锸经营苦，帆樯日夜过。水争廛市绕，官比士民多。南北舟车界，淮黄里外河。年年资钜帑，保障竟如何。
登玉峰山（清·姚承丰）　　七言律诗　押青韵	群玉浮浮展画屏，遥村近郭总堆青。琳宫缥缈撑孤塔，石磴萦纡界小亭。松桧有声疑雨落，岩峦无主任云停。山僧漱茗殷勘甚，相约何年此再经。
