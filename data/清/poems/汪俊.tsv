芦花（清·汪俊）　　五言律诗　押尤韵	尔本无情者，缘何亦白头。丹枫同瑟瑟，野水并悠悠。霜冷下宵雁，月明来钓舟。相逢秋雪里，老我不胜愁。
哭少宗伯春晖姊丈二首（清·汪俊）　　七言律诗　押元韵	老去身家不两存，俄看霜后萎芳荪。燕巢华屋垂新泪，马鬣空山感旧恩。岂意十年重一面，却来千里与招魂。茑萝虽附潘杨未，未敢同声哭寝门①。
袁墓（清·汪俊）　　七言绝句　押萧韵	香云漠漠雪飘飘，积翠层岚近可招。犹记玉堂春夜梦，短篷斜系虎山桥①。
元宵忆家（清·汪俊）　　七言绝句　押阳韵	大地冰轮原普照，故园想亦共清光。别离人度团圆夜，白发红颜各断肠①。
