天平矼入师子林（清·汪徵远）　　五言律诗　押微韵	深松寒白石，僻路到人稀。仰见高峰顶，孤僧采药归。云多从杖起，鸟不上山飞。薄暮一声磬，猿公来款扉①。
上莲花庵（清·汪徵远）　　五言律诗　押灰韵	秋山钟梵寂，萝径上崔嵬。意想不到处，峰峦忽尽开。石床平落叶，古壁满荒苔。更羡孤云逸，松颠自往来①。
坐狎浪阁（清·汪徵远）　　押灰韵	高阁临溪水，薄暮轩窗开。不见庵中僧，微雨潭上来①。
