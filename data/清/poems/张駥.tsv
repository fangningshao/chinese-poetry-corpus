弥陀寺（清·张駥）　　五言律诗　押侵韵	参差摇竹影，胜地造香林。不觉尘方净，能生兴转深。佛坛著①妙相，午磬响清音。佳境终难得②，还同坐夕阴③。
节妇郑氏诗（清·张駥）	才度春光年二十，绣帏便失鸳鸯偶。成仁祗在志能坚，取义从容名不朽。取义成仁乐自知，贪生惜死意何为。不存白发人间老，愿损红颜地下随。大慧早参仙女句，芳声倾动侍郎词。侍郎词赋本悠焉，仙女精神自蔼然。阿郑品同仙女并，嗟余才短鲰①生更。强将斑管指中飞，共勒贞名传德行（黄美娥编校）。
