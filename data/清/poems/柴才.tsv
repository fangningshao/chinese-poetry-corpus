山行（清·柴才）　　押齐韵	二月二十二，乘兴入幽栖。霭霭浮元气，依依识故蹊。方春平仲绿，终日子规啼。路湿云初上，岩高日易低。泉声喧暗竹，陂影堕时霓。无异登元圃，何烦过虎溪。正堪流野日，长爱觅分题。斗酒弗为薄，山茶又更携。游丝横惹树，去燕旋遗泥。断石荒林外，千镫花塔西。共知仙女丽，莫学阮郎迷。一路经行处，清风独杖藜。
