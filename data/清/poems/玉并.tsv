北海（清·玉并）　　五言律诗　押萧韵	坐待银蟾月，来从玉蝀桥。名山呼万岁，胜地踵三朝。云树帘舒卷，风荷扇动摇。液池无弋钓，鹣鲽最逍遥。
自题梅花绿端砚（清·玉并）　　五言绝句	人住绿梅移，眉比梅花绿。不用画双蛾，写鸳鸯卅六。
红树水仙画幅并题（清·玉并）　　七言绝句　押寒韵	矗矗悬崖浅浅滩，碧藤红叶翳清寒。一双龙缟凌波袜，来往蓬瀛不蹑鸾。
太平花（清·玉并）　　七言绝句　押麻韵	粉团黏住旧繁华，本穴徵祥竟共夸。三十六宫春自好，年年开落太平花。
和夫子读留侯传作（清·玉并）　　押纸韵	早逢黄石公，暮访赤松子。人比鲁连豪，伍无樊哙耻。英雄富贵总成空，辟谷宜从进履始。少年便学长不死，永保貌如妇人美。
