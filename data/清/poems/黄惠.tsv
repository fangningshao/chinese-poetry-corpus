陈伯丹李荷卿李天卿秋夜集雨香斋小饮（清·黄惠）　　五言律诗　押侵韵	秋风常不改，悲怀直到今。相看俱作客，半醉便微吟。疏柳三更月，冥鸿万里心。知君能遣此，樽酒与鸣琴。
度仙霞岭步周栎园壁间原韵（清·黄惠）　　七言律诗　押冬韵	朱霞天半接高峰，怪石森罗拥翠蓉。竹外茶铛敲雪煮，溪边水碓带烟舂。危嵝尽入云林画，绝磴来寻康乐踪。四度出关缘底事，几人辛苦一僧慵。
度仙霞岭步周栎园壁间原韵 其三（清·黄惠）	纡回石级接天长，北苑屏风面面张。十里鷇音随地转，一肩湖草过山香。卉衣推髻盘荒径，红橘青瓜贡尚方。半刻閒身同小隐，竹竿籊籊立沧浪。呼吸真堪帝座通，上方初日照曈昽。饭僧烧笋空林下，供佛移花古刹中。老圃灌园擎瓮重，旱田编竹引泉工。半生辜负看山约，又向春风逐塞鸿。
