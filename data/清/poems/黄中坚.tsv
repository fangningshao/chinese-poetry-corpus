闻陆既藩柩归吊之（清·黄中坚）　　五言律诗　押鱼韵	昨得传来信，灵輀返故居。悲深翻作喜，望切转疑虚。一棹风烟外，孤魂忧患馀。生还当此日，欢笑定何如？
题马云逵像（清·黄中坚）　　七言律诗　押尤韵	故国苍凉天地秋，谁将肝胆托清流？狂澜已向东南倒，正气偏于草莽留。愤似安民悲刻石①，厚同齐相赎孤囚②。画工只貌须眉古，一片丹心未易求。
