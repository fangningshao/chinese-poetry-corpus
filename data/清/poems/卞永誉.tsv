杂诗（清·卞永誉）	孤鸟声啾啾，小虫复唧唧。感此心茫然，抚膺长太息。视我衾与枕，徘徊不能寝。焚膏耀辉光，顾影重自审。
远别离（清·卞永誉）	妾理箧中衣，郎买江上舟。郎舟尚未发，载满妾心愁。郎舟自西去，江水自东流。江水流不返，江风吹不住。郎作江头风，妾作江头树。晓风吹树哀，晚风凄又来。树叶若飘泊，妾心空徘徊。
