赴泲不果（清·王建衡）　　七言律诗　押尤韵	捆载诗书上小舟，今春准拟作东游。帆开汶水移花岸，路入梁山问酒楼。到日定知幽兴满，新篇还与故人酬。无端荒歉因循甚，潦倒行装又过秋。
寄宋柱石（清·王建衡）　　七言律诗　押歌韵	三年泲上悲秋客，别后诗情近若何？花岸不辞行处远，柳风偏爱醉来多。也应高唱随鸳鹭，未许长吟到薜萝。圣代即今需献纳，好将词赋奏鸾坡。
