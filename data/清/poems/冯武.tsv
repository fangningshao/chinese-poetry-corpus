秋原杂兴（清·冯武）　　七言律诗　押歌韵	无端心绪欲如何，萧瑟荒郊傍晚过。耕破田园曾甲第，抛残胔骼为兵戈。画桡秋水悲羌管，古庙西风覆女萝。村落无烟禾黍静，暝云轻扫夕阳多。
湖桥（清·冯武）　　押纸韵	春风两岸吹荆杞，压浪石梁跨湖水。当日开平龙战起，一片琉璃浸山趾。土人不识战争功，但到中秋看月起。桥弯似月月正中，影落桥中月累累。千古英雄安在哉？人生几度来看此。
