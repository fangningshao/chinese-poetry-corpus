过拂水山庄有感（三首选一）（清·褚道潜）　　七言律诗　押鱼韵	山斗名隳风景殊，楼台空锁劫灰余。昔年林下渔翁老，此日松间鹤唳虚。发稿并惭长乐叙，故人谁信少卿书。苍烟怪石寒泉响，流尽年光恨不除。
秋感（三首选一）（清·褚道潜）　　七言律诗　押尤韵	十年多病怕经秋，又见西风到故丘。才拙岂堪平子赋，时艰常上仲宣楼。关东白草连天恨，江左黄花满地愁。牢落此生还未了，欲从知已借吴钩。
