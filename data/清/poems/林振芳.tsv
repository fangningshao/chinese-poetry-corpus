红牡丹茶（清·林振芳）　　七言律诗　押寒韵	名葩原产自荷兰，移植閒庭色更珊。叶翠拟侵龟背绿，花红恍映鹤头丹。珠胎涨腻时惊晚，绛蕊含蘤岁耐寒。艳态已堪供画谱，休②誇国色灿雕栏①。
游海会寺（清·林振芳）　　七言律诗　押灰韵	独爱清幽此地来，不辞芒履踏苍苔。烟迷竹径钟声远，云敛溪山梵宇开。胜迹何须金布砌，上方宁异玉生台。谈空閒士迟归思，无数閒禽绿水隈①。
