将买舟入新安程易田徵君方渡江来夜过话别（清·江淮）　　五言律诗　押灰韵	故人如野鹤，烟暝忽飞来。我亦横江去，丹霞半壁开。沧波留断梗，蜡屐更荒台。头白谁相待，孤生笑草莱。
溪行见梅寄所思（清·江淮）	船头坐吹笛，池竹烟始绿。隔水春濛濛，山家酒应熟。苔石醒午醉，松风清夜弦。孤梦吹更远，幽怀多自怜。林梢冻禽窥，墙阴余雪护。思君如春风，日日溪上路。
