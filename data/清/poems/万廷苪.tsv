过太子庵（清·万廷苪）　　七言律诗　押鱼韵	湖光十里长芙蕖，一片清风似雨余。绿竹可怜高士宅，青山难得好僧居。阮公歌哭来歧路，张俭飘零到草庐。风景何堪人去后，灞桥容我再骑驴。
初夏寄夏煦园（清·万廷苪）　　七言律诗　押先韵	只合顽金铸阆仙，当歌犹得故人怜。置书怀袖将三岁，作嫁裁衣竟十年。到岸山光看雨后，过江人物想风前。登临是处成陈迹，粥饭抛时再问缘。
