泊舟古渡（清·梁逸）　　七言律诗　押青韵	渡头枫叶正飘零，驿外空传旧有亭。两岸云封千嶂白，五更霜落一灯青。涛声入枕愁先觉，寒气侵人酒易醒。莫向洞庭悲木叶，恐惊瑶瑟怨湘灵。
把酒桃花下（清·梁逸）　　押东韵	茅屋水声里，面面桃花红。深杯独浅酌，花落盈杯中。今日向花醉，明日枝头空。开落固有时，何用嗟春风。
