失题（清·孙杰亭）　　押麌韵	发捻乱中原，动地皆鼙鼓。江淮健几多，讨贼风声树。百战丑虏平，捧檄莅兹土。赫赫铭字军，昔闻今日睹。夹河布行营，云是为镇抚。辕门高且宏，炮垒矗天柱。军容聊复尔，触目尽貔虎。貔虎岂易驯，结队三或五。盛气吞小民，足恭逢彼怒。自称九死余，博得淫与赌。小民慑其威，相戒莫敢侮。军门执法严，亦云非无补。扰扰镇及乡，孰知闾阖苦。旌麾幸北指，细柳迹巳古。
