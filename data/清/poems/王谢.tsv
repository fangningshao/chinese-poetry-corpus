秋蕊香 红豆（清·王谢）	庭外几枝春早。红绽樱桃犹小。香奁宝匣藏多少。枨触伤离怀抱。拈来计曲非工巧。添残稿。人生总为多情老。此物千年长好。
御街行 芭蕉（清·王谢）	弄晴作暝愁初展。绿衬窗纱远。一枝一叶尽秋声，敲碎芳心重卷。凉云微破，碧痕如洗，掩映蘼芜院。闲消永昼临书篆。未忍将伊剪。无端添个雨和风，不管有人凄婉。乍醒鹿梦，三更愁坐，赢得吟魂断。
