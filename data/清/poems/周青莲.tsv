咏水仙花诗之ㄧ（清·周青莲）　　七言律诗　押麻韵	玉质黄冠斗丽华，风尘寄迹便成家。曾随俗女鸣晨佩，忽逐西施醉晚霞。君子有心仍乐水，仙人无事久怀沙。怜渠故作含羞态，七历星霜始放花。
咏水仙花诗 其二（清·周青莲）　　七言律诗　押真韵	万劫修成洁净身，拚将枯槁委风尘。无生参透长生秘，得意分明失意人。玉佩要馀今日恨，霓裳舞罢旧时春。含情久不施脂粉，寄语杨妃莫效颦。
