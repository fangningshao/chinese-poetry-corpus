客中九日登高（清·梁锡珩）　　五言律诗　押庚韵	未倦登临兴，其如客感生。候逢黄菊节，人在白登城。野旷寒山色，楼高急树声。谁知云里雁，先我竟南行。
送顾秀野南归和留别韵（清·梁锡珩）　　七言律诗　押支韵	淮南丛桂长新枝，趁可归与意在斯。去雁影低秋水外，暮蝉声曳夕阳迟。风流一散难为别，物色征行总入诗。京洛词人零落尽，骚坛管领更依谁。
