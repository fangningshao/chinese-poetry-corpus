泊黄州（清·陈养元）　　七言律诗　押尤韵	冈山曲屈锁江流，何处春光上客舟。一径草荒人迹石，半城云覆月波楼。垂杨不系青溪梦，微雨偏生碧簟秋。把酒临风歌古调，渚蘋沙鸟起间愁。
东津桥看山（清·陈养元）　　押质韵	云多不碍山，云去睹山质。东津县左腋，桥与西津匹。奇峰高入云，变幻状非一。不识面目真，有时露腰膝。好山如好女，防身恐不密。万古抱幽真，蛾眉谁见嫉。中有采芝人，傍崖种丹秫。心与泉石盟，灵妙始挺出。
