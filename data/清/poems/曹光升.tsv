己未除夕与彭古晋先生及许元方金云六守岁燕邸分赋（清·曹光升）	昂藏留七尺，宁不是馀生。薄命悲长铗，羁心恋短衾。朋来还道故，赋就孰成名。明日看华发，萧萧又几茎。
酬郁宣夏见贻（清·曹光升）　　押虞韵	知君奇假脱菰芦，不爱儒生爱酒徒。天畔月高时倚剑，江干秋老共呼卢。技成甘效屠龙氏，命薄还为牧奴。自昔暗投多见弃，肯将双泪落穷途。
