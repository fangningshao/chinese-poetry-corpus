郊行即事（清·王兆升）　　五言律诗　押麻韵	奉命筹军国，非关玩物华。新凉犹未至，馀暑①正方赊。鸣骑依残渡②，行旌带晚霞。无劳呵殿急，恐警④野人家③。
郊行即事（清·王兆升）　　五言律诗　押东韵	夙笃因忧饷，三农兼课工。柘高资雨茂，禾好卜年丰。社鼓挝须习，豳笙调预融。麦蚕增喜笑，亦复学张公①。
郊行即事（清·王兆升）　　五言律诗　押阳韵	危桥恣蚁渡，蓬室类蜗房。草诧胭脂紫，花闻月下香①。番榴生碍路，野鴂语谁乡。触目殊风景，车轮几断肠②。
郊行即事（清·王兆升）　　五言律诗　押真韵	但歌灵雨降，瘠里仍然贫。早谷先垂颖，新秧犹压蘋。谁怜蓣作饮①，果见釜生尘。不历郊原过，焉知民苦辛②。
郊行即事（清·王兆升）　　五言律诗　押齐韵	欲悉田家事，无将上下暌。儿童擎绿酒，野老馈黄梨。忘分辞方尽，陈情意转凄。莫云民俗薄，绥靖念残黎①。
郊行即事（清·王兆升）　　五言律诗　押庚韵	寄身重海外，嘿坐计生平。幸隶芙蓉署，欣游细柳营。深村忘①犬警，远渚有蛙更。夜雨晨方歇，驱车再问程②。
郊行即事（清·王兆升）　　五言律诗　押文韵	飞蝗来凤邑，忽蔽永丰云。妇子奔号急，微民稽拜殷。弭灾全藉德，祝蜡岂徒文。赖有廉仁宪，驱山息异氛①。
蒋公祠（清·王兆升）　　七言律诗　押阳韵	昔日东宁今豫章，德兼威惠政非常。颖川有鸟皆成凤，召国无花不作棠。处处弦歌膏泽厚，年年俎豆姓名香。仁人积庆知方邵，衮绣升朝佐我皇。
郊行即事（清·王兆升）	疮痍才息后，鹰眼未全考。箸为军糈借，心因民瘼忉。催科良愧拙，抚字敢矜劳。珍重斯民意，输租谢尔曹①。
