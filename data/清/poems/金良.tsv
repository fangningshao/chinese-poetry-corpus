同傅慕庵游万寿寺（清·金良）　　五言律诗　押尤韵	流水西郊路，谁寻净域游。我思偕贾岛，君意及汤休。山小行来曲，松高坐处幽。斜阳说半偈，红叶寺门秋。
闻雁（清·金良）　　七言律诗　押侵韵	客里挑镫正苦吟，无端天外寄愁心。霜横北地秋先老，月满南楼夜已深。远戍几时吹画角，孤村镇日响清砧。未知爪迹留何处，雪后沙边细细寻。
