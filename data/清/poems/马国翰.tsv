赠别管重光（清·马国翰）　　七言律诗　押删韵	夏侯经法许遥攀，家学渊源续韫山。文有里层深酝酿，理无直致妙回环。钦君友谊忘年日，益我师资函丈间。一曲骊歌从此别，好凭远梦达燕关。
驴驹嘴谣（清·马国翰）	二月晴雪杨花飞，岩野青青春草肥。有物茁芽出土浅，奋张齿吻含生机。我闻庐山有九锡，三军陆迈纪宏绩。宫亭几日化鹃魂，散作灵荄长幂。高音远畅忆前因，助我朝餐匕箸新。书生惯嚼菜根味，不学商山采芝人。
