晓渡瓦哈木河（清·单懋谦）　　五言律诗　押尤韵	破晓冲寒渡，春深拥敝裘。山仍含雪睡，河尚带冰流。远塞愁羁客，衰年愧壮游。此行亦自笑，并不为封侯。
过深河驿有感（清·单懋谦）　　七言律诗　押阳韵	千里风尘两鬓霜，长途老境黯然伤。支离病马嘶荒驿，瑟缩寒鸦下夕阳。不尽悲歌增感慨，欲将凭吊寄苍茫。青磷白骨都消尽，莫问当年古战场。
