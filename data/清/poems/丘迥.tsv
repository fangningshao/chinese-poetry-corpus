岳忠武王墓（清·丘迥）　　七言律诗　押庚韵	明圣湖头宋将茔，神州戮力想精诚。关张义勇原无敌，李郭功名竟未成。沙漠何期归故主，权奸乃敢坏长城。孤忠遗恨千秋在，大树悲风日夜鸣。
乌鲗行（清·丘迥）	乌鲗吐沫如玄云，妄冀屏蔽藏其身。渔师却认云生处，以网投之百无误。远害焉知适见招，纷纭小智空心劳。鲲鱼一举渺无极，浩荡江湖随所遭。
