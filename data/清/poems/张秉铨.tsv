哀台湾（清·张秉铨）　　七言律诗　押寒韵	无端劫海起波澜，绝好金瓯竟不完。阴雨谁为桑土计，忧天徒作杞人看。皮如已失毛焉附，唇若先亡齿必寒。我是贾生真痛哭，三更拊枕泪阑干①。
津门感事（清·张秉铨）　　七言律诗　押寒韵	登高远望恨无端，满目烽烟不忍看。未了寸心惭负国，欲擎只手恨休官。长河马邑西风紧，枯树蝉声夕照寒。青眼终歌一搔首，问谁砥柱挽狂澜①。
