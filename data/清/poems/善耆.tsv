咏雪（清·善耆）　　五言律诗　押寒韵	夜来得微雪，晓起不胜寒。酽酒犹嫌薄，重裘尚觉单。勤王谁李愬，闭户尽袁安。寄语西征客，应知行路难。
和毓将军遣感诗韵（清·善耆）　　五言律诗　押支韵	多少兴亡恨，长歌对酒时。乃公无所用，竖子尔何知。大业成孤注，强邻哂太痴。他年青史上，一段解人颐。
雪夜（清·善耆）　　七言律诗　押麻韵	浓云叆叇罩山家，散作人间六出花。剪烛清谈招旧雨，开樽相对醉流霞。市朝几辈犹无褐，帐殿三军尚著纱。谯鼓冬冬人寂寂，天公玉戏更交加。
