送洪区邱先生教谕长清（清·王钺）　　七言律诗	白发焉能逐队行，一官独冷称长清。遗民自识康成草，博士家传伏氏经。瘦马骨高疲远道，古槐根出枕荒城。应怜到日多幽赏，松桂高风苜蓿羹。
岭南秋色（清·王钺）　　七言律诗　押庚韵	秋来不复见黄叶，但见野云漠漠生。花气中人如二月，鸟声依树欲三更。新禾瘴发微寒起，广莫风轻潦水平。若向山城高处望，羁人何事不关情。
