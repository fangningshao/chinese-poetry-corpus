陇头水（清·徐璨）　　五言律诗　押尤韵	西去穷荒恨，东看故国愁。一心悬两地，双泪落风流。羽檄秋偏急，戎车夜不休。壮夫轻出塞，未到陇山头。
秋日漫兴（清·徐璨）　　七言律诗　押佳韵	帝苑芳春凤吹谐，看花曾遍洛阳街。行吟缓控青丝辔，击节频抽白玉钗。共挽鹿车归旧隐，几浮鱼艇散秋怀。霜风扫尽烟霞况，愁见龙城叶满阶。
