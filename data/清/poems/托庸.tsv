以瞻园月下作（清·托庸）　　五言律诗　押庚韵	不堪一片月，仍傍晚花明。当此初秋夜，偏多吊古情。钟山余夜烧，铁瓮走江声。扪首见霜雪，皇然老大惊。
忆山庄旧居（清·托庸）　　七言律诗　押麻韵	一径深林古岸斜，疏离曲院足烟霞。竹根箨解黄冈笋，云液香烹顾渚茶。绕砌清泉流石髓，隔帘寒月照梅花。何时了却风尘事，短杖归閒野老家。
