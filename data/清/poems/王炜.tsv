西泠閒咏（清·王炜）　　七言律诗　押麻韵	澄江回抱古城斜，一片烟云接永嘉。为爱好山聊驻足，偶依高树便成家。湖光潋滟侵行笈，竹影参差带落花。闻道故人将卜隐，短衣双挽鹿门车。
乡思（清·王炜）　　七言律诗　押尤韵	不禁乡思倚危楼，山色空蒙海气浮。风雨别来花半老，音书隔绝雁惊秋。林间野鹤呼幽梦，天际浮云带远愁。好寄相思与娄水，门前日日有潮头。
