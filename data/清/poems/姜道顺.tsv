浪淘沙 思亲（清·姜道顺）	忆自去庭帏。远逐于飞。离亲屈指几何时。早又暮秋天气了，换却罗衣。镇日盻归期。膝下谁依。画楼空掩到应稀。望断白云家不见，珠泪倾垂。
南乡子 寄外（清·姜道顺）　　押支韵	屈指数归期。又过春风春雨时。面上啼痕心上事，沉思。未审君家知不知。春尽瘦腰肢。多病昏昏妆也迟。无限闲愁难自遣，拈词。手擘吴绫细划丝。
