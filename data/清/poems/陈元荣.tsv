晚登龟山（清·陈元荣）　　五言律诗　押侵韵	翠竹与松阴，千江一月沉。峰高云有意，树静鸟无心。烟火城中望，僧徒洞里寻。岚光浮欲滴，最好是疏林①。
九日游打鼓岩（清·陈元荣）　　七言律诗　押支韵	为想渊明把酒时，几人重九独题诗。惊寒白雁霜前落，带雾高峰鸟道奇。石壁①流泉猿斗果，僧窗翠柏鹭斜涯。柴扉掩梦曾游处，报道秋山寄远思②。
琅峤潮声（清·陈元荣）　　五言排律　押真韵	空斋寂寞暮，琅峤涌潮新。硖险疑迷渡，声嘘乍报春。雪山堆日暖，鼍鼓喊沙银①。度云②寒螺蜃，微飙动甲鳞。海门奔似马，仙岛净无尘。独有江湖客，偏惊梦里亲（黄美娥编校）。
