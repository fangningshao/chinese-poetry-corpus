东归（清·柏景伟）	溅溅汧水流，郁郁陇山色。从军人归来，倚马行得得。偶贳一壶酒，斜挂锦鞍侧。故乡风物好，客心一何怿。却念时事艰，西顾空太息。
田家杂兴（清·柏景伟）　　押寒韵	木以不材寿，王以在璞完。君子贵俭德，荣禄胡可干。涧松何郁郁，岩柏何盘盘。岂不雪霜侵，而能保岁寒。华靡众所趋，寂枯性所安。厉此千秋节，俯仰天地宽。
