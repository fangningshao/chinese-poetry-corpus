辟展（清·易寿崧）　　五言律诗　押东韵	云翻鸦阵黑，峰映落霞红。征马嘶残月，行人怯晓风。荒沙迷远近，村树列西东。千古楼兰道，曾劳汉使通。
库车四首（清·易寿崧）　　七言律诗　押支韵	由来此地号龟兹，大汉曾驱十万师。远戍不闻前日鼓，披荆重觅古时碑。垂柳夹道斜遮户，野水无声曲抱池。已见车书遵异俗，笑人犹作虎头痴。
