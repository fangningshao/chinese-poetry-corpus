偕秦凌沧秀才侯青溪道士游管社山（清·刘松苓）	太湖三万六千顷，沐日浴月雄东南。扁舟我昔灾茅酒，蛟龙窟穴穷幽探。咽呜咄咤山鬼遁，喝落星斗澄寒潭。身披羊裘歌大夏，故友重招来管社。冯夷欺我老不才，驱令洪涛迎棹打。仓皇之间傍溪曲，莲沼菱塘鉴青渌。杨君旧宅苑榭荒，巨手开山殊不俗。从容小憩更远寻，披荆拨莽临高岑。刖有异境豁人目，水势震荡山浮沈。千帆络绎初如织，樯影都从天际没。夫椒槜里指顾间，少伯夷光人恍惚。浮生碌碌悲如何，白日消磨空浩歌。只今亢旱秧欲死，愿举震泽倾滂沱。
