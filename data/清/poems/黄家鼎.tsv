凤邑四咏（清·黄家鼎）　　七言律诗　押萧韵	青阳时节雨潇潇，春到平冈景色饶。一抹轻烟迷凤鼻，几行新翠挂山腰。楼头灯火听偏寂，树里人家望转遥。正好栽桃兼植李，恩承膏泽发新①苗。
凤邑四咏（清·黄家鼎）　　七言律诗　押尤韵	鲲南天设小琉球，一屿千家水上浮。灿烂晴霞明海市，迷离晓日现蜃楼。绮横平旦飞还驻，名类藩封禁又收①。散锦焕文开盛运，孤悬片土亦瀛洲。
凤邑四咏（清·黄家鼎）　　七言律诗　押齐韵	猪毛山瀑注成溪，淡淡①流泉细细泥。为爱风光浮竹筏，最宜月色映沙堤。石矶鱼影秋波浅，茅店鸡声客路迷。君子交情堪鉴此，更深吟过板桥西。
凤邑四咏（清·黄家鼎）　　七言律诗　押庚韵	劫灰已折旧时城，此地仍留赤嵌名。秋夏潮生晴亦涌，西南风定夜无声。残砖遍野疑霞落，新涨平堤带雨鸣①。莫道奔腾犹贯耳，引看海宇正澄清。
厅斋消夏（清·黄家鼎）　　七言律诗　押支韵	重来正与夏相期，地僻衙荒暑不知。为筑崇祠翻祀典①，欲增私乘采风诗②。方忻事简同山县，渐觉时艰遍海湄③。咫尺传闻侔目击，伤心人谱断肠词④。
秋感（清·黄家鼎）　　七言律诗　押寒韵	消夏诗成墨未乾，秋风吹动泪阑干。正欣辽左连城返①，忽报台中半壁残。墩烬葫芦明野火②，山崩八卦落惊湍③。云林图画沙莲水④，如此膏腴保恐难⑤。
