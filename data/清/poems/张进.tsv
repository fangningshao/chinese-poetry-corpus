五人墓（清·张进）　　五言律诗　押真韵	意气偶然激，成名竟杀身。空山馀落日，古木出青磷。地近要离墓，云连胥水滨。匹夫能就义，嗟尔附炎人①。
由空谷至中峰（清·张进）　　押微韵	出谷山路转，松深馀落晖。隔林闻语响，始知人采薇。归鸟引前路，涧花点客衣。倚筇憩梵宇，钟鸣自掩扉①。
雪中忆家园池上草堂（清·张进）　　押屑韵	客居常苦寒，况复积深雪。夜明山鸟惊，清响寒柯折。遥知池上园，虚白人踪绝。
