冬阴（清·马棫士）　　五言律诗　押虞韵	天地三冬半，风烟万里孤。重阴暗海岳，远雾失江湖。萧瑟年光晚，峥嵘岁事徂。形容吾渐老，大业任荒芜。
登潼关城楼（清·马棫士）　　五言律诗　押庚韵	歇马维芳树，登楼雨正晴。河流当晋曲，山势入秦平。浪打关门险，砂浮驿路明。西京多事日，不见弃繻生。
同诸兄弟游圣寿寺（清·马棫士）　　五言律诗　押庚韵	野寺同游处，秋光雨后晴。空阶疏树影，古木乱蝉声。客至僧还定，时危境自清。暂来忘俗虑，共坐夕阳倾。
