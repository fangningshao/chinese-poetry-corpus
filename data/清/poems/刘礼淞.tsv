怀庆道中（清·刘礼淞）　　五言律诗　押青韵	轻暖轻寒际，莺声不断听。烟浮清化白，天入太行青。村舍多依竹，池塘始泛萍。长堤斜照里，万柳绿如屏。
秋感（清·刘礼淞）　　七言律诗　押东韵	金井凉生坠碧桐，天涯摇落意何穷。西风木叶催归燕，南国音书望断鸿。冷淡心如三径菊，飘零身似九秋蓬。间来聊酌新醅饮，万斛愁消一醉中。
寄示竹笑四弟（清·刘礼淞）　　七言律诗　押寒韵	极目闲云度远峦，愁怀万绪写乌阑。半生世熊看多悟，八载官场梦未安。进固灰心真不易，退何生计亦为难。一麾傥得分符早，琴鹤相期据宝鞍。
瓜洲闻笛（清·刘礼淞）　　七言绝句　押尤韵	月上潮生夜泊舟，绿杨夹岸是瓜洲。谁堪此夕闻羌笛，江北江南动旅愁。
秋日遣兴（清·刘礼淞）　　押庚韵	山山翠色入孤城，雁外寒云独云轻。十载世情看日澹，四时天气爱秋清。簿书间自嚣风变，楼阁凉从夜雨生。桂影婆娑香万斛，芳醪那计举瑶觥。
