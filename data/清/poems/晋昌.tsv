松棚和韵（清·晋昌）　　七言律诗　押庚韵	谡谡松涛聒耳鸣，绿窗人静韵尤清。摩云有色青千丈，扫月无声翠一棚。凉影半疏还半密，柔枝宜雨更宜晴。岁寒不改菁葱质，梅竹相将作晚盟。
乌什城远眺（清·晋昌）　　七言律诗　押虞韵	百战经营漫负隅，尉头①几换古名区。泉开杨柳枝头水②，城抱骊龙颔下珠③。绝国牛羊今受敌，降王鸡犬昔全屠。叮咛旌节花开处，长使春辉入画图。
