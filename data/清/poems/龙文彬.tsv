舟泊茶陵（清·龙文彬）　　五言律诗　押歌韵	一水孤城抱，微风漾夕波。梦摇双桨碎，愁比乱山多。笳鼓鸦声急，云天雁影过。欲倾贾生泪，拔剑不能歌。
鄱阳湖棹歌（清·龙文彬）　　七言绝句　押先韵	白幡黄屋战当年，彻夜鱼龙不敢眠。万顷波澜犹壮阔，萧萧枫荻琐寒烟。
偶书（清·龙文彬）	古有李道士，相传八百岁。功业杳无闻，徒将甲子记。深山有木石，历久或不敝。毕竟块然存，淡漠亦无味。好学推颜子，治安策贾谊。其道不能死，生气满天地。
