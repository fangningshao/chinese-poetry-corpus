贺胡小城抱孙，次杨滨石韵（清·郑经（守庭））　　七言律诗　押先韵	啼声小试菊花天，英物桓公称后先。竹叶香分人淡雅，兰芽秀茁日暄妍。含饴竞羡孙枝茂，绳武还将祖砚传。待得筵开周晬日，相看剑印时边悬。
偕胡修六都闲望滕王阁故址（清·郑经（守庭））　　七言律诗　押微韵	客舍萧然揽夕晖，闲中野马动微微。烟横南浦平空卷，云落西山著地飞。簪芴百龄尘事起，晨昏万里素心违。幽州老将凭栏望，笑指秋原苜蓿肥①。
