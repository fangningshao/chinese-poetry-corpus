全州道中（清·周志勋）　　五言律诗　押盐韵	千里轻游兴，孤篷窄未嫌。入湘江水净，近粤石山尖。滩陡风偏逆，春寒雨觉纤。旅愁何处寄，贳酒夜镫帘。
叠彩山风洞（清·周志勋）　　七言律诗　押真韵	山麓金仙几劫尘，阴崖别自贮长春。云根曲曲诗题遍，风信番番日换新。泉漏花栏疑雨过，峰围塔颖与天邻。凭楼无限登临兴，极目湘漓凄客神。
