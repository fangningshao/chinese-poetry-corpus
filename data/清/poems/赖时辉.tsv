潮春攻城解围志感（清·赖时辉）　　七言律诗　押阳韵	潮春倡乱肆披猖，欲夺诸罗贼燄张。三载环攻围屡解，一心防禦锐难当。成城众志金汤固，破敌群情铁石强。团练义民殊死战，不愁矢尽与无粮①。
巡城口占（清·赖时辉）	矢尽粮空日，军心夜数惊。秋深宵柝冷，残月照孤城。万生终自溃，人力胜天工。戴贼挥螳臂，坚城未许攻①。
