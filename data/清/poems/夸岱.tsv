小园雨望（清·夸岱）　　五言律诗　押麻韵	六月繁阴远，荒村计亦赊。作池堪积雨，除草为妨花。遂觉茅亭敞，还依水槛斜。凉风披绿野，幽意在桑麻。
西园间步（清·夸岱）　　七言律诗　押麻韵	睡起闲庭日易斜，偶来林下静无哗。苍苔小径飞残蝶，荒圃余蔬间野花。云意在天秋影澹，山光接树绿阴赊。待将禾黍登场后，好把诗情付酒家。
