月夜登钓台（清·邹清）　　五言律诗　押侵韵	钓台临绝壁，夜坐峭寒侵。木落山容瘦，峰凹月色深。足曾加帝腹，水自鉴臣心。圣世宁高蹈，低回听濑音。
学圃堂遗兴（清·邹清）　　七言律诗	南园一径已荒芜，一日来樵一束刍。拳石垒成山意画，楛渠开到水萦纡。平坡好植千竿竹，浅汭堪栽半亩蔬。汲井浇花亲抱瓮，个农原是带经锄。
