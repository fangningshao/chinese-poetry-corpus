花谢（清·祝纯嘏）　　七言律诗　押支韵	茅堂半亩护疏篱，购得奇花绕四维。月影锁窗香入梦，风光触眼锦成帷。游枝欲拂帘钩燕，落果时侵画榻棋。每被春来花约住，不拌策杖远奔驰。
江村（清·祝纯嘏）　　七言律诗　押寒韵	探幽卜宅子陵滩，江树江帆不厌看。云接海门天有影，潮吞沙屿月生寒。门前鸥鹭眠花径，槛外蛟龙护钓竿。为有晚霞诗思在，擎杯独自倚阑干。
