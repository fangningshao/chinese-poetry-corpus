自辽东回过鼍矶岛（清·辛宜岷）　　五言律诗　押元韵	玲珑岩上石，幽隐岛中村。云起常遮屋，潮来直到门。凉蝉愕新响，野寺饱馀飧。回首辽天杳，衣沾血泪痕。
蚕竖（清·辛宜岷）　　五言律诗　押删韵	贫竖牵微利，身佣万绿间。移蚕晨剪叶，守茧夜号山。风雨宁辞倦，饥寒不自闲。辛勤两月后，分箔始开颜。
广陵送客（清·辛宜岷）　　七言绝句　押微韵	蒲帆柔橹送君归，十月江南寒尚微。最是临风一杯酒，游人北去雁南飞。
