踏莎行（清·于懿）	病骨难支，鬓云渐薄。钏松瘦减兰边玉。夜来双袖不胜寒，无言自倚潇湘竹。凉影侵帘，啼痕染烛。寂寥庭院愁萧索。残灯久伴可怜宵，金钱暗把归期卜。
醉花阴（清·于懿）	梳裹登楼春起早。新绿池塘草。日日误寻芳，细雨丝风，断续何时了。商量半臂铺绵少。花勒微寒峭。卦里问归期，越是多情，越是多烦恼。
