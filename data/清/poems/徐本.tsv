恭和御制柳絮诗（清·徐本）　　七言律诗　押阳韵	轻似吴绵薄似霜，相依静院与间堂。添将挂衲僧衣软，引得穿花蝶翅狂。无力只缘清露重，有情还逐野云忙。但空结习无留滞，任点春衣总未妨。
恭和御制落叶诗（清·徐本）　　七言律诗　押东韵	曾为春归怅落红，那堪绿荫又飘空。飞来远嶂随寒雁，散入清溪逐断蓬。茗沦林间吹活火，贝书坛畔带秋风。遥从碧宇丹霄望，片片余霞掩映中。
