沁园春 茉莉（清·朱美英）	玉琢玲珑，小朵娟娟，开当晚凉。看露华洗出，栽须瓷盎，晚风吹放，灌合琼浆。鸾镜妆残，蝉纱浴竟，小摘斜簪趁月光。句留处，是五更转侧，两鬓凝芳。罗纨柄贮昏黄。正斗帐红罗绮梦长。记■篮挂处，香偏叠雪，桃笙展罢，冷欲凝霜。十幅鸾笺，一枝斑管，不写人间第二香。关心甚，比陔兰采得，先奉萱堂。
