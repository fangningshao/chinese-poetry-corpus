密云县（清·邱庭树）　　五言律诗　押删韵	野阔林烟淡，沙晴石色斑。人家多傍水，城堞半衔山。碑碣留前代，风云接古关。年丰农户喜，穗秉满田间。
忆旧居（清·邱庭树）　　七言律诗　押麻韵	小桥长巷住京华，童子嬉游旧有家。晓雨春归三径屐，晚风秋老一篱花。乌衣昔梦情犹恋，鸿爪前因愿已赊。宣武坊前打头屋，绳床尘甑漫咨嗟。
