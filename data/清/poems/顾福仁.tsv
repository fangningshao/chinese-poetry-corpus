过阜城南伪齐御庄（清·顾福仁）　　七言律诗　押微韵	八年黄屋自崔巍，相倚亭台转眼非。驷马右骖曾被宠，潜龙戴角竟横飞。出师空陨中原泪，假馆依然古驿围。留与金廷添掌故，中州史笔漫相讥。
九月八日游大云寺（清·顾福仁）　　七言律诗　押寒韵	秋风香市集南滩，此去原非礼法坛。一缚蟹螯乡味俊，两行鸭阵水天宽。童心不碍泥婴攫，墨额休侪画史看。屈指明朝重九会，那堪泪眼对萸盘。
