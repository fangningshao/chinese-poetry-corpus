三涡阻风间步湖上观冰山（清·吴觐）　　五言律诗　押寒韵	猎猎风逾健，湖滨得壮观。天低鸿影大，霜老荻声乾。突兀排山峻，玲珑映日寒。输他渔户乐，赤马架层湍。
寒山寺（清·吴觐）　　七言律诗　押冬韵	瑟瑟吴江正落枫，碧山古寺独携筇。寒空鸟下岩边塔，残照僧归径外松。虚寂高斋无俗韵，风狂弥勒有遗踪。扁舟却趁寒潮去，梦里应闻夜半钟。
