芜湖来佛亭访任松生即赠（清·高学濂）　　五言律诗　押歌韵	冒雨来湖上，寻君此一过。水声当枕起，山色到门多。旅食近无恙，飘萍终奈何？有家归未得，空叹鬓毛皤。
滕王阁（清·高学濂）　　七言律诗　押先韵	佩玉鸣銮渺列仙，空留高阁敞江天。地当水驿千樯集，名借词人一序传。宾主逢迎真盛事，风云作合亦前缘。我来不尽登临兴，依旧湖山起暮烟。
