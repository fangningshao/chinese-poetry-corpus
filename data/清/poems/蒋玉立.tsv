寄魏交让（清·蒋玉立）　　七言律诗　押萧韵	青郊结伴共相招，白社风流尚未遥。日暖莺声闻柳陌，春深花落转兰桡。骚人自纪庚寅岁，旅客重过丁卯桥。我念离群空对月，怀君江上影萧萧。
渡江（清·蒋玉立）　　押冬韵	江流九派尽朝宗，六代繁华怅旧踪。千里云浮瓜步树，片帆风送蒜山钟。莺花半落愁边过，烽火频年客里逢。五岳尚赊他日原，何时汗漫一相从。
