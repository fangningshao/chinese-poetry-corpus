碧云寺晴望（清·闵孙奭）　　七言律诗　押尤韵	碧云寺外碧云浮，别怨何人拟惠休。双涧争鸣泉不息，众山新沐雨全收。大都景物犹堪纪，乱世功名未可求。郊野西成欣有望，甘瓜朱李欲迎秋。
邀友人寓斋小集有作（清·闵孙奭）　　七言律诗　押真韵	閒庭雪后玉梅春，佳日招要孰主宾。十载鸿泥寄燕市，一尊羊酪负吴莼。相生学佛能无欲，董子吟诗若有神。安得普天休战伐，吾侪长作太平人。
