送徐卉庵入都（清·邢世铭）　　七言律诗　押寒韵	独携琴剑向长安，水驿星程去路宽。篷底河声流夜月，马头岱色拥春寒。才名自合传京洛，典则由来重汉官。我欲临风赠杨柳，青袍染出与人看。
怀兄子贞盐城官舍（清·邢世铭）　　七言绝句　押寒韵	草堂如水夜将阑，晓雁声中梦未安。忆得孤篷残醉客，秋风卧听海潮寒。
