步米溪词长留别韵（清末民国初·黄鸿翔）　　七言律诗　押真韵	江湖足迹久知津，杜牧清才稳幕宾。海上三山辞故土，闽南千里访词人。焦桐入抱难同调，朗玉成行不染尘。此日奚囊诗句满，我惭郑谷和阳春①。
马当山（清末民国初·黄鸿翔）　　七言绝句　押东韵	怪石临流一箭通，王郎从此访阎公。文章自得江山助，漫说神人借好风①。
杨妃醉酒图（清末民国初·黄鸿翔）　　七言绝句　押真韵	描来酒晕见天真，一醉翻教百媚新。谁识寿王宫漏永，夜深长作独醒人①。
