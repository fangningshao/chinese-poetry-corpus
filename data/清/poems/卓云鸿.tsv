莲潭夜泛（清·卓云鸿）　　七言律诗　押豪韵	碧渚漪涟逸兴豪，招招舟子落轻篙。一泓水涨鹭花白，半夜风微月岭高。芦荻横空迷雪舫，鱼鲕戏唼湿青袍。我身不碍真如叶①，对酒胡卢笑学陶②。
春登鼓山（清·卓云鸿）　　五言排律　押真韵	不识溪山路，溪山欲买春。日回山有影，风远竹无尘。除地平施榻，攀条侧挂巾。树阴浮石润，柳色渡江新。香茗临流品，閒禽对我亲。醉携明月下，不见月中人（黄美娥编校）。
