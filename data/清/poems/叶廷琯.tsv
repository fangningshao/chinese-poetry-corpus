观金子春烟波画船册子偶忆吴中旧游（清·叶廷琯）　　七言律诗　押元韵	江南此境最销魂，旧梦摩挲尚有痕。双橹曳声回绿水，千镫浮影送黄昏。秋风蘋叶寻诗路，细雨桃花卖酒村。他日五湖容泛舸，鸱夷名姓待君论。
竹隐山房赠郑幼真（清·叶廷琯）　　押庚韵	万竹绿无际，一峰青真情。草堂佳处构，高卧足平生。身入辋川画，人传谷口名。侯封千户富，那及隐君清。
