纹波洲（清·文良策）　　五言律诗　押阳韵	纹波洲上望，极目接苍茫。水落鱼矶浅，天空鸟道长。一声歌叹乃，孤棹倚沧浪。处处吹笳起，斜晖野寺旁。
钱春（清·文良策）　　七言律诗　押支韵	为问东风安所之，今宵留住绿杨枝。从来对酒易惆怅，况复送春伤别离。万事惊心多故物，百年分手几前期。子规与汝干何事，啼向人前十二时。
夜次鹦鹉洲（清·文良策）　　七言律诗　押阳韵	不从大道绕襄阳，已报前头是武昌。江汉夜寒春似梦，楼台人静月如霜。赋成鹦鹉终无命，立向烟波一断肠。拟把孤坟较疑冢，年年草长问谁芳。
