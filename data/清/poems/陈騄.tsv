送纪伯紫之金陵（清·陈騄）　　五言律诗　押尤韵	逢君倾盖好，言别大江流。意气怜杯酒，山川换驿楼。裁诗旧国梦，读史白闻秋。独有闽南客，频看雨后舟。
别周载俅孝廉之崇安（清·陈騄）　　五言律诗　押鱼韵	秋到柴门静，倦镫寻梦余。山空云度鸟，浦白月归渔。抱影应同汝，劳生慨独余。畏看河汉浅，良夜复何如。
寻春（清·陈騄）　　七言绝句　押支韵	野外寻春三月时，偶然昨夜与僧期。山多树老行人断，流水柴门午磬迟。
