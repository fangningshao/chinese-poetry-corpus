忆溪湖（清·邹永绥）　　七言律诗　押虞韵	五里清波范蠡湖，秋风又起忆莼鲈。多稌委积排山坞，连网铺张截水区。菱角鸡头争上市，鹅群雁阵共依芦。投簪归去身原乐，谁笑邹生一故吾。
喜念祖同宝之到滇（清·邹永绥）　　七言律诗　押灰韵	父子追随定省来，路长天冷雪皑皑。山中屡欲探梅信，客里无须劝酒杯。老矣而翁皮骨尽，勖哉犹望子孙才。剥穷复反循环理，试看春风启冻荄。
