谢文节公琴（清·李学璜）　　五言律诗　押寒韵	碧血耿难灭，崖山局已残。关河携绿绮，天地失黄冠。新诏元纁迫，空山薇蕨寒。犹余七弦在，重剔藓花看。
题灵岩毕尚书诗集（清·李学璜）　　七言律诗　押庚韵	三策天人论最精，半生旌节著功名。谁从治水筹边日，犹有扬风扢雅情。绣阁群花司笔砚，龙门四海走豪英。汾阳未免豪华累，难得虚怀下士诚。
