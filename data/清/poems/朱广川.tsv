西塞（清·朱广川）　　七言律诗　押庚韵	岧峣势接建昌城，江表兴亡此战争。当日南徐通北伐，他年西晋罢东征。白衣感叹功何在，青盖谣言兆已成。会猎不联唇齿助，无缘归命俟乌程。
㴩湖山寺（清·朱广川）　　七言律诗　押东韵	飞泉百道下寒空，路转山回境不同。古寺白云人迹外，疏林黄叶磬声中。烟销东岭秋经雨，日隐南湖夜起风。暂叩禅关深竹里，静听仙梵卧花宫。
