仙都观（清·赖晋）　　五言律诗　押冬韵	是否麻姑迹，真仙未可逢。虚无传七夕，突兀老诸峰。尘网蟏蛸密，苔痕玉轴封。岁寒孤映日，独倚大夫松。
游青原山（清·赖晋）　　七言律诗　押删韵	飞入中州海外山，青原横列翠微间。地灵疏瀹三溪水，天老钳锤七祖关。梦寐人家灰劫尽，菩提树种土花斑。几年夜雨残僧席，挫折秋风古佛颜。
落星桥（清·赖晋）　　七言绝句　押删韵	轻风直扫五开蛮，烈火嘶风独往还。笑听金鸡鸣战垒，年年水咽大幽山。
