秋河（清·洪榜）　　七言律诗　押齐韵	秋城寒柝隐霜鼙，银汉中宵望不迷。耿耿正临金阙直，昭昭还似玉绳低。河山两戒殷星鸟，楼阁千家起曙鸡。万里凿空劳博望，天台原自有丹梯。
秋蛩（清·洪榜）　　七言律诗　押先韵	秋声万种在风前，听到寒蛩倍惘然。野舫正添三尺水，夜堂初种七条弦。月残东壁难成咏，雨暗西窗未稳眠。输与鄱阳姜白石，独吟愁赋寄遥天。
