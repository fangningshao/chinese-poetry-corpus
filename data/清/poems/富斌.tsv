九日四日坐雨（清·富斌）　　七言律诗　押庚韵	坐久萧然万虑清，幽禽两两傍檐鸣。雨声欲酿寒花老，风力能欺落叶轻。北望尧封云郁郁，南寻禹穴水盈盈。流光又近重阳节，何处题糕会友生。
叠营字韵寄盛子履（清·富斌）　　七言律诗　押庚韵	莫叹儒冠误半生，名场屈指几人成。耽诗未必非清福，嗜酒何尝减至情。姓氏千秋原有命，穷通一笑自无营。怜君近有羁愁句，故和新篇作越声。
