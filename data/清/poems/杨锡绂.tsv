夜舟（清·杨锡绂）　　五言律诗　押尤韵	入夜钟吾道，微风一叶舟。徐吟迟月上，独坐看星流。野阔烟无际，波间钓未收。逝将谋小隐，生事老羊裘。
打闸（清·杨锡绂）　　七言绝句　押寒韵	水急船沈暮雨寒，长绳百尺力应殚。耐将老眼看身事，日日鲇鱼上竹竿。
查园（清·杨锡绂）　　七言绝句　押东韵	花枝零落画帘空，亭角蛛丝半网虫。只有清蝉仍抱树，尽情啼到夕阳红。
