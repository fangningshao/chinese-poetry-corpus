秋闱首日八王允辞荐即事漫赋（清·高方）　　七言律诗　押鱼韵	无心帖括求高第，复上梁王却聘书。祇为耽间成疾疢，非关傲世托耕锄。酒逢嘉会疏狂在，秋满长安寂寞余。自是不归归亦得，北来南去任樵渔。
杏花绝句呈太仓王颛庵相国（清·高方）　　七言绝句　押支韵	花开艳说上林姿，二月街头未卖时。不是折来头上插，曲江春色有谁知。
