题胡欧庵诗钞后（清·施国祁）　　七言律诗　押阳韵	多能天遣秀羸偿，倦客吟镫半倚床。静里维摩聊示疾，愤来元晏竟成狂。逸民待刻碑头字，回陌难钞《肘后方》。扶病重寻石湖赋，夜深深礼大医王。
金史详校成书十卷自序卷端附题于后（清·施国祁）　　七言律诗　押东韵	闲消我有肆帘风，寓墨金源旧事丛。野史功臣惭褚补，圭斋诤友悔刘通。书钞冷局仇难遍，字订讹传拟未工。长此一编深箧底，敢言载笔附群公。
