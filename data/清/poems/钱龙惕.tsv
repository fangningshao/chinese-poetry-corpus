次牧《翁六月七日迎河东君于云间喜而有述》诗（清·钱龙惕）　　七言律诗　押侵韵	鹊未成桥水尚深，惊看织女下墙阴。弦槽始解胸前意，厨串方知炙里心。锦段连篇搜丽句，霓裳一曲奏仙音。从今郁郁园中柳，嫩绪千条色似金。
西塘归棹（清·钱龙惕）　　七言律诗　押先韵	清凉秋半半阴天，湖上烟波正渺然。芳草似帆行罨岸，青山如画走随船。夕阳烟尽霞争赤，江月云开夜独圆。多少繁华乱离歇，水门零落莫山前。
湘灵侄见示十月杂感，依韵和答（八首选二）（清·钱龙惕）　　七言律诗　押寒韵	年华已是劫灰残，欲觅逃名七里滩。谁篡鸿飞高冥冥，休歌牛角夜漫漫。骑驴自称襄阳帽，漉酒长欹栗里冠。千树芦花数行雁，天涯寒月许同看。
湖上晚归（清·钱龙惕）　　七言律诗　押庚韵	肠断湖山列画屏，断桥残日半湖明。逋仙祠畔销残暑，鄂国坟边恨晚程。娅姹佳人红芰湿，风标公子白鸥轻。篮舆渐逐高峰远，惆怅银钩月乍生。
