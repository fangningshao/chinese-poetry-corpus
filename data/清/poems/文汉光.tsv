怀存庄（清·文汉光）　　五言律诗　押微韵	秋风动淮泗，万叶已纷飞。昨夜闻征雁，寒霜照铁衣。兵戈官道梗，患难故交稀。共有思亲泪，何当并辔归。
癸丑除夕时寄居双忠庵（清·文汉光）　　七言律诗　押先韵	萧条破寺寄寒毡，收拾闲堂肃祭筵。尚著黑貂存汉腊，愁听白鹤语尧年。拈花偶契佛三昧，缚草拚装鬼一船。剩有遗书藏复壁，来朝开帙理新篇。
