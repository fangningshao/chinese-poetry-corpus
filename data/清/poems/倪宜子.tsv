归宁得家姑诗步韵（清·倪宜子）　　七言律诗　押先韵	征鸿过处得瑶笺，不见鸾軿意倍煎。涧畔寻花思旧日，林边听鸟俟他年。烟云变幻山仍在，人事凄凉世已迁。拟诉暌违千万恨，几回捉笔泪潸然。
立秋有感（清·倪宜子）　　押尤韵	一叶梧桐大火流，如何令我早知秋。裴姬怀远思裁练，苏子羞归欲敝裘。短篴穟吹来皆别恨，瑶琴弄罢尽离愁。凭兰空盼新鸿至，那有音书付与收。
