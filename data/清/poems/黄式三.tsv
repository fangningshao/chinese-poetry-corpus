荠苨寄胡生伯寅（清·黄式三）	荠苨和人参，钩吻杂黄精。淄渑味谁辨，鸱凤竟齐鸣。懦书羼老释，孰惩舒与荆。尔爱漆园书，幸而还嗜经。训诂声音彻，徐思性与情。转圜自敏捷，苦口岂能争。尔弹琴一曲，寄书邀我听。我疑今日谱，雅郑不分程。魏文嗜新声，丝竹耳亦盈。《岐山》《越裳操》，都与蝇蛙并。我憾如陶公，无弦索寂冥。读书避甚解，儱侗过一生。子细别宫商，觊望和且平。
