挽湖南提督塔将军（清·李星渔）	呜呼将军今已矣，遗恨茫茫大江水。红巾未灭老母存，热血满腔心不死。素舆丹旐浔阳来，千人万人同一哀。东南半壁更谁倚，擎天失此非常才。忆昔蚁贼枚潭州，观战日上孤城楼。鲍公帐下见颜色，早惊英气横高秋。在楚奇功难具述，作庙报之荐芬苾。忠魂恍惚深夜归，灵雨潇潇风瑟瑟。
