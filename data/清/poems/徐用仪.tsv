十一月二十日出京晚宿窦店（清·徐用仪）　　七言律诗　押先韵	西出郊原又一年，年年风景总依然。峰回路转如屏列，野旷天低似笠圆。白发渐添难却病，青镫相伴且题笺。消寒不厌村醪薄，一醉瞢腾便是仙。
涞水道中（清·徐用仪）　　七言绝句　押真韵	晓色微茫渡水滨，湿云乍敛静无尘。平畴雨足秋风爽，荞麦花开白似银。
