镜听词（清·毛蕃）	匣中古镜青铜蚀，持向灶前重拂拭。敛衣载拜前致词，夫婿一别无消息。古镜千年会有神，重问归期真未真。山川险阻虎豹聚，丁宁细向镜中诉。拜罢回头窃自伤，绣带菱花什袭藏。他时夫婿重相见，更与摩挲祠灶王。
关山月（清·毛蕃）　　押寒韵	紫塞秋风劲，黄榆玉露寒。可怜今夜月，还在异乡看。画角声偏惨，刀环梦已阑。城头回首望，衰草白漫漫。
