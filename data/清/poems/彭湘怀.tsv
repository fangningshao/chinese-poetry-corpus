过滹沱河访严明府不遇（清·彭湘怀）　　五言律诗　押东韵	咫尺滹沱岸，挥鞭逐晚风。严城秋色里，匹马水声中。远道惭崔玮，高名羡左雄。廿年买丝愿，惆怅夕阳红。
辊庄先生见过感赋（清·彭湘怀）　　七言律诗　押元韵	听到琵琶声便吞，十年牢落那堪论。龙门无处寻玄礼，马厩还来问孝孙。日望长安春树远，兰搴芳渚暮云昏。先生睡足余何往，只合相从共酒尊。
