新月 （清·陈树蓝）　　五言律诗　押文韵	三五称佳夕，清辉自昔闻。今看新月早，已觉夜光分。无力穿疏幔，如钩隐暮云。却疑墙角上，花影欲纷纷。
次台湾道区天民邀陈迂谷山长程守山司马同游剑潭韵 （清·陈树蓝）　　五言律诗　押蒸韵	此日舟休刻，当年剑不腾。钟声停过客，笠影认归僧。宝相胸成卐，金刚目有棱。千潭同一月，悟澈道心澄。
山行 （清·陈树蓝）　　押祃韵	晓雾湿人衣，策马长松下。山深云更閒，地僻客殊暇。回首望苍苔，钟声出林罅。
