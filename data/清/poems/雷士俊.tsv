登城晚望（清·雷士俊）　　五言律诗　押青韵	薄暮城头望，千墙水际停。微波风自起，落日草愈青。木盛谁持斧，泉寒莫有瓶。空弦惊痛鸟，说乱即倾听。
从弟元长自陵至樊𣿭留宿不得一见而去怀不能己作诗以寄（清·雷士俊）　　五言律诗　押侵韵	感汝思余意，孤舟故远寻。沧江秋浪阔，丹嶂晓枫深。圃韭犹堪剪，村醪且共斟。归帆留不得，竟夕独哀吟。
