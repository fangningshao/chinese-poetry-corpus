军山晚望（清·易宗涒）　　五言律诗　押阳韵	拾级穷山顶，登临俯大荒。江流日浩荡，烟树晚微茫。栖鸟投深霭，归舟争夕阳。振衣还一啸，余韵落高冈。
慎邸赐诗送行恭和留别（清·易宗涒）　　七言律诗　押鱼韵	王载王门久曳裾，草茅笔札愧相如。击铜东阁朝分韵，剪烛西堂夜校书。俭腹每虚前席问，菲材多负筑台居。濒行尚订春初约，多恐疏慵赋遂初。
