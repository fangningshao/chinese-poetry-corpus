秋风（清·陈奇芳）　　五言律诗　押微韵	乍觉商飙动，园林色渐非。井梧吹欲堕，梁燕送将归。延爽开罗幕，迎凉卷纻衣。汉宫藏扇者，安命掩金扉。
梅影（清·陈奇芳）　　七言律诗　押元韵	东风吹梦入烟村，月地云阶印浅痕。竹外横斜空色相，水边隐约认香魂。一枝欲寄人难折，三匝无依雀自喧。顾我清癯怜共瘦，琐窗徙倚向黄昏。
