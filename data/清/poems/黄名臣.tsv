竹溪寺（清·黄名臣）　　五言律诗　押尤韵	竹阴堪坐客，野日映溪流①。山静人烟远，钟鸣佛殿幽。牟尼空世界，古寺闭清秋。疑是三摩地，来看③石点头②。
登红毛城（清·黄名臣）　　七言律诗　押尤韵	雄镇当年控上游，波涛万顷望中收。鲲身云合晴皆雨，鹿耳风生夏亦秋。潮汐时通沧海气，乾坤中划大江流。从兹岛屿风烟静，极目纵横尽钓舟①。
