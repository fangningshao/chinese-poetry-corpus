渑池晓发（清·萧元吉）　　七言律诗　押东韵	赵瑟秦声一梦中，会盟台畔五更风。云衔晓日如新月，涧满朝霞饮断虹。营窟门犹分上下，回坡路不辨西东。青嵩碧洛遥相接，回首崤陵夕照红。
许州厅事之西小孟刺史辟圃筑山莳花养鱼于其中长句奉题（清·萧元吉）　　七言律诗　押庚韵	泠然始信御风行，又见云间雁影横。泗水波中千佛塔，万花堆里一书生。英飞小院春常满，鳞养方塘月不惊。回首旧游真是梦，花潭千尺让深情。
