清平乐 读永清夫子选诗最（清·潘端）	好诗万首。不共山河朽。可惜选诗人掣肘。廿载未开笑口。也曾流落燕京。也曾困顿芜城。此意实难分剖，乾坤定忌才情。
鹧鸪天 寄外（清·潘端）	独倚纱窗画阁深。秋千架上月相侵。天街今夜凉如水，露滴芭蕉珠泪倾。风淡淡，夜沉沉。那堪愁绪苦萦心。弹琴欲遣胸中闷，拨尽朱弦闷转深。
鹧鸪天  见《众香词》、《词综》（清·潘端）	瑞脑空烧入夜香。轻风吹恨上罗裳。倚栏无语看明月，暗觉芭蕉影半墙。秋寂寞，夜凄凉。偏来愁思恼愁肠。愁肠寸寸因愁绝，又送愁人两鬓霜。
