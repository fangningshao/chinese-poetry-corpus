寿王一如先生七十，即次其自寿诗韵二首（清·葛□渭）　　七言律诗　押真韵	蓬岛秋深胜似春，天开寿宇證全神。杖宜在国华年永，矩到从心耄学新。小隐未恢经世业，长生弥懋读书身。即今嘉树勤封殖，吾爱吾庐志亦伸。
采香径（清·葛□渭）　　七言律诗　押阳韵	霸业夫差误色荒，江山凭眺感兴亡。采香剩有当年径，响屉难寻旧日廊。遗迹今犹谈父老，迷花梦未醒君王。春三红紫仍如锦，骚客来游兴自长。
