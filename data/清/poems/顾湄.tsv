寄唐在兹湖村（清·顾湄）　　五言律诗　押微韵	带水湖南路，故人来往稀。暗蛩鸣雨急，宿雁入烟微。千卷只茅屋，一身仍布衣。深居戎马外，知尔亦忘机。
寄灵隐白谷载一两公（清·顾湄）　　七言律诗　押东韵	交游多半在禅丛，为忆巾瓶事远公。一棹钟声残照里，六桥山色暮寒中。遥天落木风尘老，旧国平芜烟水空。相送虎溪成久别，比来吟兴复谁同。
