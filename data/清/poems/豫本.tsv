一舸（清·豫本）　　七言律诗　押麻韵	一舸亭亭逐浪斜，意行忽复得芳华。软风吹绿水杨叶，浓雨洗红山杏花。乍可衔杯消世虑，直将搜句作生涯。故人迢递违清赏，安得临流一笑哗。
晚归（清·豫本）　　七言律诗	斜日层峦向晚晴，凉云低覆一村明。飞飞典叶暮蝉出，采采白蘋秋水生。阔野泬寥成远思，薄寒萧飒析余醒。归途拌落昏鸦后，弱马轻鞭取次行。
秋望（清·豫本）　　七言律诗　押灰韵	长风吹雨湿青苔，黯淡浓云晚乍开。遂有秋心生楚佩，但看夕照下燕台。苍茫天地留诗卷，任诞生涯托酒杯。剩欲神仙从负局，一钱磨镜去还来。
赠曹映渠（清·豫本）　　押先韵	西风飒爽吹苍烟，明明者月生中天。抱琴当月三叹息，无人解听清风弦。若忆新安曹季子，平生识曲通幽玄。我弹古调自怡悦，君独倾听忘宵眠。商歌相和出金石，一弹再鼓声渊渊。朅来不得数晨夕，松石相赏虚三年。闻君家在翠岩北，黄山岚翠相澄鲜。安得十年毕婚嫁，从君卅六云峰巅。容城浮邱挹我袖，徜徉黄帝丹炉前。有时天乐出虚碧，琅璈湘磬云中传。与君更作《水仙操》，仿佛回刺成连船。山林杳冥海水立，移情怆叹惊飞仙。
感兴（清·豫本）　　押寒韵	晨兴历榛曲，侧侧披幽兰。丛生萧艾中，自别良独难。幸免昧著锄，谁取鸣琴弹。踟蹰浓露下，三叹停朝餐。
