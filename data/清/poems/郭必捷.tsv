过宁靖王墓（清·郭必捷）　　七言律诗　押元韵	萋萋芳草忆王孙，碧水丹山静①闭门。吊月蟪蛄悲故府，号风松柏泣忠魂。一枝聊借犹堪托，四海无家岂独存。历尽艰辛逃绝域，但留正气塞乾坤②。
魁斗山早春（清·郭必捷）　　七言律诗　押庚韵	魁斗名山挂①雾轻，未过残腊动春情。遥闻海市和风度，长映贤关淑气生。野草根深抽细叶，林莺喉涩试新声。宁南客邸欢相近，到处閒游解宿酲②。
