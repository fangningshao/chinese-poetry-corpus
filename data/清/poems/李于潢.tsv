石城桥（清·李于潢）　　五言律诗　押庚韵	野树绿连屋，群山青到城。沙明双鹭立，天远一帆轻。日气含云气，雷声入浪声。村童知欲雨，荷叶盖头行。
柳园驿（清·李于潢）　　五言律诗　押寒韵	此日登车始，长途路杳漫。云添鸦背重，云裹马蹄寒。古戍藏髡柳，危桥泻急湍。望中茅店近，镫火出檐端。
渡江（清·李于潢）　　七言律诗　押东韵	鱼龙寂寞大江空，万里帆樯落眼中。北固夕烟连海白，南徐晓日彻天红。多情山色留秦辇，无赖潮头打宋宫。携取金尊登绝顶，妙高台上吊群雄。
