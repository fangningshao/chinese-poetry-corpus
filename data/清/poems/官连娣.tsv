杏花（清·官连娣）　　五言律诗　押真韵	兰①干围十二，红杏放晴春。绛脸凝脂滑，朱唇露粉匀。村藏沽酒路，巷有卖花人。笑煞狂蜂蝶，纷纷逐后尘②。
东瀛秋夜即事（清·官连娣）　　五言绝句　押庚韵	海云生极浦，山月照边城。侍坐清宵永，时闻画角声①。
晓起（清·官连娣）　　七言绝句　押齐韵	东风才到画楼西，翠迫纱窗影欲迷。梦破海天红袖冷，绿杨枝上晓莺啼①。
倚楼眺望（清·官连娣）	妆罢珠帘捲，窗开万象浓。楼前两三树，树外三两峰。山光笼树色，翠黛浓如墨。万紫间千红，春风度水国。花开知春至，花落知春归。众芳竞烂漫，蚨①蝶弄花飞。露醉海棠丝，风摇杨柳絮。一鸟舞帘间，啼破幽绿处（施懿琳编校）。
