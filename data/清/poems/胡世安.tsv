嘉州留别子弟辈（清·胡世安）　　五言律诗　押先韵	旋车风鹤际，别舸露葭前。今夕称游子，春光忆隔年。莱庭怀舞彩，衡赋欠《归田》。饕禄非吾事，殷勤北雁传。
同雷伯石朱廉水宏善寺观海棠（清·胡世安）　　七言律诗　押元韵	精蓝丛灌隐南村，双树还堪止世尊。地僻且能辞俗驾，春深犹有未醒魂。攒红玉界铢衣缬，浮白云窠醉颊浑。谁是前身拈笑侣，乱香飘缀不留痕。
