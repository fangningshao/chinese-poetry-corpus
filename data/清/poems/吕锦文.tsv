贵溪舟中晚眺（清·吕锦文）　　五言律诗　押文韵	水色天光接，苍茫望不分。沙平波似镜，山远树如云。鱼网闲前渡，鹰潭淡夕曛。商声秋瑟瑟，何忍异乡闻。
即日用义山韵（清·吕锦文）　　七言律诗　押尤韵	一官瓠落几时休，即日舟行不少留。红叶白云游子意，溟鱼塞雁故人愁。钟声催曙思蓬岛，山色衔波上竹楼。楚尾吴头天浩渺，临流悬忆钓璜钩。
