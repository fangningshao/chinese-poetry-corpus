雨夜（清·赵作舟）　　七言律诗　押冬韵	疏雨潇潇响乱蛩，回肠曲曲转无从。书来鸿雁家千里，梦入乡山路万重。意气未随金共尽，风尘那复玉为容。不堪伏枕秋声外，听遍南楼五夜钟。
会同县（清·赵作舟）　　七言绝句　押东韵	巫山潭接九溪通，溪水沿洄路不穷。白社青陂知近远，钟声鸟语半山中。
望彭泽（清·赵作舟）	初日衔彭蠡，江光带远峰。乱云低负郭，半岭近闻春。石窦荒村屋，林间古寺钟。柴桑望不远，五斗意还慵。
