春申涧（清·邹嘉升）　　七言律诗　押灰韵	吟社抛荒遍草莱，常留瀑布怒涛豗。探源直上层峦去，寻径遥看曲水来。草尽云根飞野马，山空地底走晴雷。游人载酒临流赏，应酹黄公一巨罍。
虞美人（清·邹嘉升）　　七言绝句　押支韵	一剑酬恩万古悲，杜鹃飞上最柔枝。风前欲语娇如许，相见当年夜宴时。
舟泊村西野步（清·邹嘉升）　　七言绝句　押删韵	钱塘风掠水潺湲，杨柳桥西又北湾。红映数重村口树，青浮一点陇头山。
