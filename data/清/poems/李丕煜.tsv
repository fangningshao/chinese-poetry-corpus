半屏山（清·李丕煜）　　五言律诗　押尤韵	陡然拔地起，半壁①凌芳洲。翠色空霄汉，岚光锁绿畴。鸟道晴②峰拱，云帆碧海收。影入莲潭水③，千年胜迹留④。
傀儡番（清·李丕煜）　　五言律诗　押麻韵	汝岂生人类，袅然乱似麻。身文①腰佩箭，齿黑②鬓堆花。杯饮椰为酒，崖居穴是家。凭凌山绝顶，夜月数吹笳③。
登红毛城（清·李丕煜）　　七言律诗　押先韵	安平雄镇海连天，海尽天穷何处连。海岛休誇天堑险，天威直破海门坚。天桥入海天涯断，海柱遮天海外悬。锁钥海邦天府重，擎天亘海自巍然①。
