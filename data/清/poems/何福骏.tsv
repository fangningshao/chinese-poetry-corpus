涿州道中（清·何福骏）　　五言律诗　押歌韵	帝城行渐近，驰道带长河。寺古红门黯，山秋黄叶多。客心惊落雁，边色见征驼。笑我闺中语，何知燕赵歌。
自题蕉窗肄书图（清·何福骏）　　七言律诗　押覃韵	绿天便拟借名庵，湘管菭笺俗虑戡。静里清阴分砚北，画中秋色忆江南。诗成题叶香犹润，墨可磨人味自谙。最是羊裙增旧感，《芬陀》遗集护瑶函。
秋夜寄外（清·何福骏）　　七言绝句　押删韵	凉镫清漏隔屏山，人自关心花自閒。今夜长空闻雁过，明朝应有羽书还。
