棉田薙草行（清·桂心堂）	东乡土高宜植棉，久雨草长青铺毡。田家妇女停织作，趁晴尽出芸中田。田在草间草没踝，赤日行天烈于火。手不停锄汗满襟，面目都化城中黔。暮归惊闻啼彻户，呱呱待哺儿饥苦。哺儿更虑奉姑迟，急入厨中煮粥麋。弥月劳劳心力计，棉高渐见花铃缀。悬耜惟思弄机杼，谁知及早完秋税。
采莲曲（清·桂心堂）　　押阳韵	风吹藕花满路香，中流荡桨谁家娘。隔岸爱寻双菡萏，回波惊起两鸳鸯。采得莲心无所寄，藕丝不断系人肠。
