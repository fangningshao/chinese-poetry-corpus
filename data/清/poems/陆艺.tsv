即景怀华五贻堂（清·陆艺）　　五言律诗　押庚韵	江风吹月上，松杪暗泉鸣。镫影凝寒重，秋声入户轻。倚栏人万里，对酒夜三更。隐隐西峰路，曾经此送行。
高峣访友和杨慕如韵（清·陆艺）　　七言律诗　押元韵	市隐何由远俗喧，欣随胜友入仙源。云连树色微分岸，船载波光直到门。但有花时休罢酒，得看山处且开樽。年来颇解幽居趣，独乐宁须司马园。
