立秋（清·周沐润）　　五言律诗　押尤韵	不待庭梧下，森然色欲秋。天遥孤鹭接，海入乱蝉流。林气凉吹野，风声危倚楼。明当出郭去，溉种省民畴。
咏古（清·周沐润）　　五言律诗　押东韵	银汉来天上，黄河落地中。两间无阻隔，一气走鸿濛。大树能兴汉，长城不限戎。若持同体义，朝野秦肤功。
岁除（清·周沐润）　　七言律诗　押删韵	红烛光阴落海蛮，臼须光怪映江山。商量儿女长生话，成就衰翁到死间。吾辈忧心年命外，一家乐事乱离间。旁人莫厌绨袍旧，两度登陴战血殷。
自叹（清·周沐润）　　七言律诗　押歌韵	海东红日照蹉跎，牛侧凄凉发浩歌。鲁圃射夫三举觯，韩原战士一麾戈。冰霜𦤞𠨜孤柯在，天地峥巆晚霁多。我与维摩同一病，苍生涕泪满山河。
