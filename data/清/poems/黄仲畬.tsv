山塘晓泛（清·黄仲畬）　　七言律诗　押删韵	晴雪遥峰耸黛鬟，横桥冰泮碧流湾。桃花春水鱼苗茁，柳叶东风燕子闲。野竹斜通村郭路，云萝长恋故乡山。向平久抱归来愿，十笏茅堂待掩关。
东昌光岳楼感怀（清·黄仲畬）　　七言律诗　押尤韵	重来廿载客登楼，身到浮云最上头。一览直穷千里目，百年能得几回游。眼中人物垂垂老，槛外烟岚色色秋。齐鲁青苍如指掌，吟成笑傲倚沧洲。
