八景诗（清·金文焯）　　七言律诗　押尤韵	残阳初暝晚烟浮，樵牧人归古渡头。小艇趁风凌草屿，轻帆映月上沙洲。芦边野鹜惊波乱，蓝里河鱼换酒赒。最羡时閒烽火息，戍灯刚出赤嵌楼①。
八景诗（清·金文焯）　　七言律诗　押蒸韵	曲港潮回碧水澄，蛋船傍晚上渔灯。千樯影射波光动，一抹烟含暮霭凝。历落疏星明复暗，朦胧萤火灭还增。更添红蓼白蘋岸，风景依稀似武陵①。
八景诗（清·金文焯）　　七言律诗　押东韵	汪洋万派总朝东，鹿耳门当波涌中。势激天轮雷虺虺，风回地轴鼓韸韸。鲲身环束桃花涨，海线平分白雪潨。谁谓广陵舒白练，海天胜概不相同①。
八景诗（清·金文焯）　　七言律诗　押鱼韵	岿然北镇瞰医闾，地轴回旋黍谷初。青女按时捐玉佩，藐姑终岁曳琼琚。色寒远映玉山树①，澌化清流淡水渠。炎瘴迩来消洗尽，好乘和会奠民居②。
八景诗（清·金文焯）　　七言律诗　押麻韵	初拂扶桑散郁华，弥天翠幕烂晴霞。地当瀛海祥光迥，人立高峰旭景加。万丈彩虹辉泽国，一轮灵曜驾羲车。东隅本是寅宾地，先占朝暾到海涯①。
八景诗（清·金文焯）　　七言律诗　押阳韵	斜晖映水吐金光，五色纷纶遍大荒。锦绣文披花草屿①，红绡幕罩水云乡。乍疑赤壁馀荒垒，恍睹朱旗出女墙。为诵子安孤鹜句，江天掞藻海天翔②。
八景诗（清·金文焯）　　七言律诗　押尤韵	层台轩爽俯神州，岛屿凝茫一望收。每向日边瞻紫极，真从天际识归舟。蜃楼海市空中幻，蟹舍渔村境外幽。试拟黄州苏玉局，超然台未称②天游①。
八景诗（清·金文焯）　　七言律诗　押庚韵	环植修篁昼影清，偏于清籁挟涛鸣。砰訇劲夺萧萧响，琐碎中含潏潏声。讵必松寮生远韵，若因茶灶起遥情。三年油幕听来惯，午梦虚窗悄不惊①。
