苏幕遮（清·杨英灿）	鬓云松，眉黛敛。百褶仙裙，不耐东风飐。莲步纤纤罗袜浅。才解相思，已觉腰肢减。麝烟凝，螺槅掩。小院春深，迟日莺花艳。午梦初回凭画槛。一缕柔情，薄晕潮生脸。
采桑子（清·杨英灿）	拥衾坐到三更尽，玉漏丁冬。檐马丁东。无限相思魂梦中。年年总是伤憔悴，春也愁浓。秋也愁浓。秋叶春花各自红。
