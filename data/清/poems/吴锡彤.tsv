蓉江即景（清·吴锡彤）　　五言排律　押庚韵	百雉临江岸，芙蓉久擅名。水连秋港阔，帆趁午风轻。雁落波初冷，花开日正晴。烟光相淡荡，云物共鲜明。艇小堪垂钓，歌清待濯缨。渔樵聊作侣，鸥鹭暂同盟。渺渺青云志，悠悠万里情。欲寻霄汉路，翘首望蓬瀛。
仲春斋居柬程翁紫书（清·吴锡彤）	春郊争出游，香山净如沐。堤回柳眼青，径茁草心绿。幽轩点易馀，凭阑起遐瞩。山光落几砚，林翠滋卷轴。游目趣转深，得心理自足。缅怀学古人，博观匪尺幅。既探尼山旨，旁通及乾竺。何时携笈来，相与共饘粥。
