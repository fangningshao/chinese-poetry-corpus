送大兄南还（清·彭宁求）　　七言律诗　押鱼韵	重到承明半载馀，匆匆襆被返衡庐。营巢每笑逢秋燕，纵壑真同避钓鱼。三径春风侍童冠，一帘花雨润琴书。故乡自足林泉趣，最荷君恩许遂初。
拟古（清·彭宁求）	静躁殊轨途，人性安可矫。天既赋吾拙，何用逐机巧。始进苟不正，晚节何由保？所以达人心，立身忌草草。受恩惟恐多，入仕亦戒早。俯仰怀古人，守贞以为宝。
