席竟送客过图逸叟蔬圃观静涵逸叟弈复共问亭阅案头说铃日暮始归（清·讷尔朴）　　七言律诗　押阳韵	屐痕杖影乱斜阳，相送无心出短墙。散步井床苔径滑，观棋邻圃柳阴凉。客伤旧事裁新句，我拟愁城筑酒乡。回首柴门分路处，满城雨气正微茫。
连雨次答方问亭（清·讷尔朴）　　七言律诗　押鱼韵	无端霪雨经旬阻，倍觉凄清到客居。径碧痕犹残藓在，裀红香渐落花如。蓄鲜罢剪园中韭，防湿间移枕畔书。沦茗濡毫都不耐，课童屋角种新蔬。
