咏水仙（清·钱登选）　　七言律诗　押阳韵	诗书亦自有声香，对尔芳情觉韵长。以素示人还尚白，其中正色更流黄。勿言萧艾修容好，举似灵芝随地良。独夜挑灯深照影，非仙非俗也清狂①。
梅箭（清·钱登选）　　七言律诗　押庚韵	纷纷梅箭乱纵衡，野鹊来游亦不惊。月挂新弰云作彀，天开画布日为正。几番临水射潮去，半岭穿风破的轻。自是圣朝无用处，何如结子且调羹①。
荷钱（清·钱登选）　　七言律诗　押文韵	片片荷钱贴水云，依稀数得又缤纷。漫云铜臭输人笑，可有芳情扑鼻闻。世上蝇头休弄巧，水中蚨影自成群。沙鸥最是忘机侣，惯看何曾取一文①。
