登八镜台（清·冯锡镛）	惶恐滩头放棹回，独披空翠上高台。天留砥柱双江合，地耸云屏五岭开。老树饱霜眠涧底，断崖衔日枕城隅。道人为报乡关信，大庾花先著早梅。
对月作（清·冯锡镛）	明日非所期，忽挂窗前树。延之堂上来，清光肯我顾。顾亦不常留，留亦不常住。人在即百年，几见当头遇。问月月无言，此心如有悟。天本有枯时，月岂无缺处。不但且饮酒，共领杯中趣。我醉便酣眠，月亦出门去。
