夜坐（清·陈敬）　　五言律诗　押庚韵	凉风生海国，万树动秋声。野阔星华地，潮平月上城。穷通知有命，贫贱恐无名。且学欧阳子，携书就短檠。
秋感（清·陈敬）　　七言律诗　押萧韵	大地风霜催岁暮，碧天星斗淡凉宵。千家砧杵声哀怨，一室篝镫影寂寥。壁下吟虫何唧唧，枥中鸣马更萧萧。遥知长胜幽燕将，偃月榆林正射雕。
秋感 其三（清·陈敬）	万家水阔送朝凉，竟日城楼望大荒。烟外月生全海白，沙场日落半天黄。陆机早岁能工赋，阮籍穷途更放生。惟逐少陵徒结纳，掩关谁肯聚萤囊。
