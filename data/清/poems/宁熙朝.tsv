登吴山同郭耕梅（清·宁熙朝）　　七言律诗　押支韵	吴山第一峰头立，倒卷天风却上吹。左界江潮惊万瓦，西横湖翠扑双眉。何年鹤化丁仙骨，终古鹃啼伍相祠。城郭不须怀旧咏，白云散尽万松枝。
荻港（清·宁熙朝）　　押纸韵	帆与鸟争飞，日行五百里。用风不可竭，快意且须止。来日岂无风，再行未晚耳。荻港山色佳，人家枕流水。忽惊幽谷人，绝胜苎萝美。地僻况家微，重聘焉到此。我亦待嫁身，自嫁素所鄙。展转五更头，又报顺风起。
