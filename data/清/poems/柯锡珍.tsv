春郊（清·柯锡珍）　　五言律诗　押东韵	独行随兴往，曾不问西东。拾尽千苍色，携来两袖风。春光山影里，佳气白云中。何处寻幽侣，鸳凫立水潨①。
泮水荷香（清·柯锡珍）　　七言律诗　押先韵	苍茫曙色远凝烟，雨后空潭更洒然。鱼逐翠开惊出水，鸟衔香去溯流泉。花间脂粉浓还淡，叶底珠玑碎又圆。此地兴怀多逸致，好将图笔写幽玄①。
