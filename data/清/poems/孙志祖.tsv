过南阳（清·孙志祖）　　五言律诗　押青韵	天低湖水阔，浩淼入空冥。帆影有时侧，风声不可听。人家依浅岸，野艇狎浮萍。此地经过数，今疑到洞庭。
落叶（清·孙志祖）　　七言律诗　押支韵	秋霜一下众林萎，叶落成堆未扫时。流水年华人易感，辞柯消息鸟先知。小园竹径风声寂，远树柴门日影移。莫道婆娑生意尽，凭阑点笔好题诗。
