奉赠和斋悉焚父券（此诗收于陈廷瑜《选赠和斋诗集》，又载赖子清《台海诗珠》、林文龙《台湾诗录拾遗》。编者按：《台湾诗珠》题作〈赠和斋悉焚父券〉；《台湾诗录拾遗》题作〈陈绳其翁轻财重义人多借贷殁后其子和斋悉焚其券曰无致子侄辈多事〉）【陈绳其翁轻财重义人多借贷殁（清·郭绍芳）　　七言律诗　押文韵	弓冶箕裘志不纷，况于财帛等浮云。千金弗索甘灰烬，百卷全教付火焚。自是承先消旧恨，岂惟市义化残文。高门自此多馀庆，世好相安尽在君①。
雁门烟雨（清·郭绍芳）　　七言律诗　押元韵	苍茫烟雨认前村，罗汉秋深锁洞门。天际塞鸿云翼迥，云中江树绿阴繁。风凄巫峡猿啼血，雾暗潇湘客断魂。画意诗情閒触拨，蚕丛另辟一乾坤①。
