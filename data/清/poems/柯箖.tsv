正月十五日至头围（清·柯箖）　　七言律诗　押萧韵	山村羯鼓与饧箫，旅馆黄昏破寂寥。邀月樽前春漫漫，试灯风里雨潇潇。近年飘泊如浮梗，半夜喧腾又上潮。行李匆匆正月半，可怜今夕是元宵①。
题庐氏书舍（清·柯箖）　　七言律诗　押尤韵	墙外春山翠欲流，一年花事值春头。斜风细雨寒犹嫩，绿酒红灯客尚留。大海烟云纷万变，主人意气足千秋。曷来又印鸿泥爪，聊试堂坳泛芥舟①。
