离别（清·邹佩兰）　　七言律诗　押歌韵	澹云微月映银河，料得双星别恨多。莫怪人间增怅望，从知天上也蹉跎。金针争乞天孙巧，云锦停抛织女梭。底事盈盈隔秋水，一年只许一经过。
己未送别（清·邹佩兰）　　七言律诗　押先韵	一片轻帆送客船，迢迢北去路三千。明知重晤时非远，怎奈将离恨已牵。雁塔题名应有分，萤窗攻苦记多年。愿君勿惜修书纸，两字平安值万钱。
乙卯送别（清·邹佩兰）　　五言绝句　押支韵	天上星辰合，人间乞巧时；自嗟方识面，已赋别离诗。
