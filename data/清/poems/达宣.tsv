王竹屿太守招同人集饮南屏听松楼即席口占（清·达宣）　　七言律诗　押删韵	曲径通幽草不删，风枝替客叩柴关。诗非本色难成佛，客有閒情总爱山。小醉未嫌村酒浊，朗吟聊趁瓦镫閒。伊蒲馔且加餐饭，听遍残钟莫便还。
癸卯冬日蒋生沐招同沈烛门潘菉卿两广文费晓楼赵次闲两处士雅集湖舫次元韵（清·达宣）　　七言律诗　押尤韵	西泠西畔足句留，岚影波光霭暮秋。霜叶黄飞临水榭，夕阳红衬远山楼。座逢知己皆名士，酒御轻寒袭敝裘。所惜汪伦迟未至，清樽不共画船游。
