乙亥浴佛日伍东坪观察招同谢澧浦太史游小金山夜宿淡公禅房用张承吉题金山寺韵（清·赵均）　　五言律诗　押文韵	玉局留鸿爪，金山大小分。树梢遥列岫，楼角乍攒云。星斗巡檐摘，波涛入夜闻。疏钟醒觉梦，何处著尘氛。
百花涧（清·赵均）　　五言律诗　押灰韵	春色满天地，寻芳日溯洄。得知谁氏植，时有好花开。涧已同罗峤，山应胜惠来。野桥冲雪往，宁祇看寒梅。
