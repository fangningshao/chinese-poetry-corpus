穆嬴（清·高选锋）　　七言律诗　押支韵	承统权谋重主持，岂因抱哭辄迁移。先君何罪声声泪，嗣子奚辜日日悲。才递国书登晋祚，旋兴戎马却秦师。恩仇倏变终难测，怨结西邻酿翠帷。
庚申1920小春月偕友到粗坑○览形势密察机关心有所○招○○七律一则以志感○呈以博一粲（清·高选锋）　　七言律诗　押庚韵	渡溪越岭到粗坑，路上频闻机器声。洞达乌来从地辟，源通屈尺俨天成。光腾台北云霄外，电发郡南日月明。五彩银灯新世界，州民鼓腹颂升平。
谒景美石门盘古庙（清·高选锋）　　七言律诗　押庚韵	盘古开天拓地英，庄严庙貌石堆成。远峰排闼无边秀，近水回廊彻底清。食践均沾怀帝德，春秋崇祀表民情。文山郡域多仙境，惟此石门志著名①。
谒文山指南宫（清·高选锋）　　七言律诗　押东韵	文山山上指南宫，不与寻常佛寺同。壁峭峰高云路近，林深树密石门通。晨清鸟语喧庭外，日暮蝉声杂院中。我到蓬莱经两度，俨然如遇活①仙翁。
渡台感咏（清·高选锋）　　七言律诗　押庚韵	自从鹭岛渡东瀛，道路频闻赞美声。官尚节廉无弊政，民供租税乐输诚。车行南北交通便，电照台澎日月明。四十周年筹纪念，宏开赛会庆升平。
留别（清·高选锋）　　七言律诗　押支韵	数月谈心对酒时，家书频寄促归期。宗亲劝驾诚难舍，社友攀辕不忍离。回顾故□人尽乐，沉思祖国我含悲。从兹挥手鹭门去，待到来年会未迟。
题赖子清台湾诗醇（清·高选锋）　　七言律诗　押阳韵	诗遴醇厚溯三唐，别类分门注释详。宋艳班香皆入彀，石渠天禄尽收藏。广文抗敌法夷败，司马撄城戴逆亡。赖子渊源家学博，诸罗五桂早腾芳。
