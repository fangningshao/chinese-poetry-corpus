清平县（清·李因培）　　五言律诗	山县孤城破，流官守御迟。天风摇断角，客路入征鼙。小丑三年在，殷忧万里知。侧闻明圣诏，罪不到边夷。
归思（清·李因培）　　七言律诗　押微韵	池塘午梦正依稀，离绪频随柳絮飞。廿四番风花欲半，八千里路燕难归。瀛门天上通青琐，萝屋山中冷翠微。不去不鸣缘底事，眼前梅雨又侵衣。
