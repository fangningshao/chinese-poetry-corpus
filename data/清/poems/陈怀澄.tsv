高山流水 题无闷草堂诗馀（清·陈怀澄）　　押先韵	故人怛化十馀年，怅迟迟、为纂遗编。尚记过从时，江楼刻烛分笺。浑忘却、月坠遥天。东方白、相对毫无倦色，犹耸吟肩。尔时君与我，何减柳屯田。姜然。詹园旧游处，只剩得、落叶哀蝉。重按谱，如吹楚竹、如抚湘弦。为君藏、并为君传。每拳攀、谓是草窗竹屋，遑论金荃。怆予怀，抱琴何处觅成连！
