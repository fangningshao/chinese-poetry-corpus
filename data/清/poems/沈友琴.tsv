临江仙 为烈女顾季繁赋（清·沈友琴）	彤管徒传缑岭怨，采兰又酿新愁。此身已许便相酬。一朝巾帼志，千古丈夫俦。慷慨捐生犹易事，从容就义难求。楼空人去冷香篝。云寒朝欲暮，月淡夜何修。
浪淘沙 月下桃花（清·沈友琴）	清露酿花烟。皓魄无边。数枝低亚笑嫣然。一自天台迷路后，辜负年年。蟾影罩霞鲜，似共流连。茅斋相对恍疑仙，赚得东风今日好，莫为愁牵。
