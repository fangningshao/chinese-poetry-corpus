南山听吴用山先生弹琴（清·郝仲成）　　五言律诗　押侵韵	吴子弹琴处，萧然山水深。松声下虚阁，石溜鸣空林。落落动幽指，寥寥闻古音。曲终无一语，夕日散寒阴。
晚眺（清·郝仲成）　　五言律诗　押删韵	凉风惊我袂，翘首一开颜。夕日上高柳，晴云飞远山。鸟归林叶定，村静犬声閒。谁向寥空外，轻描月一弯。
夜（清·郝仲成）　　五言绝句　押遇韵	斜月明深池，流萤下高树。独夜澹无言，幽花滴香露。
