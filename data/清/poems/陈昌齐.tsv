都中除夕（清·陈昌齐）　　五言律诗　押灰韵	腊尽复春回，匆匆岁事催。论文犹有社，避债竟无台。舌在诚何用，酒酣姑莫哀。田园芜未了，好与赋归来。
寄冯鱼山编修（敏昌）（清·陈昌齐）　　七言律诗　押尤韵	闻汝言愁亦欲愁，茫茫身世费前筹。负人自具将军腹，责我难逃子羽头。未信华阴真有市，何曾棘刺解成猴。商量一榻安心法，那得人间聚窟洲。
