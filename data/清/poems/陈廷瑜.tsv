红毛城（清·陈廷瑜）　　五言律诗　押尤韵	苍莽海天秋，孤城兀自留。乱舂鲲屿浪，独镇鹿门洲。渡皆三篙水，潮平一叶舟。数声清角起，人在枕江楼①。
竹溪寺（清·陈廷瑜）　　五言律诗　押冬韵	古寺缘城近，魁山外一峰。路回青叠叠，门隐翠重重。竹雨喧秋叶，溪烟冷暮钟。阇黎饶种秫，幽杵乱声舂①。
重阳前一日随家大人游浯溪（清·陈廷瑜）　　七言绝句　押微韵	天高秋回雁初飞，预佩萸囊上翠微。落帽更寻明日约，追随直待月明归。
鹿耳春潮（此诗收于陈廷瑜《选赠和斋诗集》，又载林文龙《台湾诗录拾遗》）得春字五言六韵（清·陈廷瑜）　　五言排律　押真韵	鹿耳潮来急，天门此要津。奇观开万古，好景在三春。日暖涛翻雪，风和浪跃鳞。茫茫穿港口，滚滚拥江滨。水鸟随波至，渔舟向岸臻。登楼时一眺，远望正宜人（施懿琳编校）。
