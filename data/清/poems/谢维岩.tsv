次韵奉和涵字词伯即席之作（清末民国初·谢维岩）　　七言律诗　押庚韵	孤负輶轩此一行，相逢楚客各吞声。樽前蜀妓歌非旧，棘里铜驼世已更。新雨有心滋草长，流莺何意傍春鸣。空馀一掬伤时泪，望断中原弟与兄①。
延平王祠访梅（清末民国初·谢维岩）　　七言律诗　押微韵	东阁无人何逊查，扬州梦觉事全非。争禁蜡屐寻芳讯，独对寒祠吊落晖。南北有技分冷暖，江山无地著芳菲。可怜月冷春深夜，一片香魂何处归①。
秋日书怀（清末民国初·谢维岩）　　七言律诗　押先韵	千里秋光到眼前，西风吹遍海东天。抛残春梦浑无迹，瘦到秋花更可怜。岂为江湖忧魏阙，劫教哀乐感中年。纷纷世事兼心事，何事沧江放钓船①。
