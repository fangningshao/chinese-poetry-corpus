牛首次黄自先别驾壁上韵（清·周在建）　　五言律诗　押删韵	何处登临胜，清秋天阙间。半林黄叶路，一带夕阳山。帆过江仍静，云归衲更闲。此中宜对月，梯好不须攀。
同湘灵苍略远度集饮瑶星松风阁（清·周在建）　　五言律诗　押东韵	江远轩窗静，登楼逸兴同。高歌惊鹤梦，落日醉松风。白社人还聚，青山意不穷。笑看鸦影乱，城市晚烟笼。
