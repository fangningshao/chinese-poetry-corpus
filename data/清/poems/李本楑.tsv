严州（清·李本楑）　　五言律诗　押灰韵	芊绵春草合，竹外发寒梅。山势依城转，江流抱郭开。澹烟群鸟去，微雨一帆来。回望严陵濑，清风满钓台。
衢州经先文襄公故垒（清·李本楑）　　七言律诗　押虞韵	故垒经行按旧图，功高耿邓想宏谟。长驱敢死三千士，大捷先书廿八都。刀剑于今变牛犊，穴巢终古绝狼貙。后人枉说书能读，愧煞龙钟作腐儒。
