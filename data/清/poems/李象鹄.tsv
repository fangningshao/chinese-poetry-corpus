圆明园与李大星白侍直夜宿朝房（清·李象鹄）　　七言律诗　押尤韵	环山带水境清幽，金爵觚棱耸上头。树古直因连上苑，月明知是近中秋。五更画角催天曙，万点寒星入汉流。寄与题诗白太传，卢郎直下有同游。
一身（清·李象鹄）　　七言律诗　押尤韵	一身人海百难谋，洗马茫茫未解愁。大地本无台避债，忧疴常似将防秋。庄生蛱蝶成仙国，卜式牛羊比彻侯。贫病算来犹自得，春风且醉卖春楼。
别寓呈坦斋固庵兄弟（清·李象鹄）　　押先韵	安得琴书便洒然，寄螺身世又三年。机云我借东西屋，韦杜家分尺五天。去日榆槐阴满地，来时杨柳瘦禁烟。此情可是能追忆，得借清间话旧缘。
