金口渡江（清·王济）　　五言律诗　押庚韵	两峰遥对峙，十里大江横。锁钥分南北，河山几战争。晴云汉川树，初日武昌城。为访桓公柳，攀条别绪萦。
杨村至天津道中（清·王济）　　七言律诗　押东韵	居然景物似江东，帽影鞭丝立马中。两岸蒹葭鶗鴂雨，万株杨柳鲤鱼风。山楼俯瞰平沙白，野寺欹斜落照红。到此漫为鲈鲙计，停车沽酒莫匆匆。
