书武侯传（清·李寅）　　七言律诗　押虞韵	寤想宗臣握帝图，盟心无地不艰虞。运移京国方扶汉，力竭西南更托孤。纵使河山分鼎足，忍教正朔委当涂。可知空谷龙蟠日，莘野躬耕道自符。
书邺侯传（清·李寅）　　七言律诗　押寒韵	衣白山人现宰官，每参帷幄系危安。但清河朔风尘易，欲扫宫庭枳棘难。战伐有功身屡退，副储无恙魄犹寒。平生漫托神仙术，绝胜华阳早挂冠。
