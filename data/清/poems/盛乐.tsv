宿驿南（清·盛乐）　　五言律诗　押歌韵	停骖问古驿，山色入樵歌。惟有客愁远，不堪秋雁过。天低云气老，野阔北风多。此去柴桑近，东篱今若何。
上韩侯钧台以诗投淮水吊之（清·盛乐）　　七言律诗　押元韵	平台风散晚烟痕，往事悲凉落日昏。意气已随飞鸟尽，功名但有钓鱼存。汉家草草夷人族，淮水沄沄荡古魂。浪迹若非逢漂母，今来何处吊王孙。
