秋眺西山绝顶（清·刘侃）　　五言律诗　押支韵	开樽飞鸟外，倚杖暮钟时。天截余霞断，人梯石磴危。远村连野阔，小谷得秋迟。不觉归来暮，家家正晚炊。
桐江舟中（清·刘侃）　　五言律诗　押庚韵	滩到桐庐尽，江流自此平。远烟团小屋，斜照起秋声。浪细千鳞见，风和一棹轻。计程余两驿，遥盼虎林城。
明湖道上（清·刘侃）　　押沃韵	晓钟散前林，山人秋睡足。短筇破湖烟，一径入寒绿。行行到深湾，惊起两飞鹄。
