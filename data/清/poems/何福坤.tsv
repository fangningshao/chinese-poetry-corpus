过卢生祠（清·何福坤）　　五言律诗　押寒韵	不入黄粱梦，曾如梦里看。本来空色相，何处著悲欢。得地栖鸿爪，随天付鼠肝。笑他题壁客，饶舌向邯郸。
明远楼晚眺（清·何福坤）　　七言律诗　押歌韵	风雨西来疾似梭，霎时秋色满关河。蒲桃旧醉沙场酒，勒勒新翻壮士歌。远水白随平野尽，夕阳红到半山多。此心颇涉凌云想，曾记霓裳咏大罗。
