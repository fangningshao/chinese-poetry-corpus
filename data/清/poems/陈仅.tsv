卑栖（清·陈仅）　　五言律诗　押删韵	面面云峰好，荒衙置此间。吏人随鸟集，宾友访僧还。水气石边静，松声风外间。卑栖吾自足，犹胜买青山。
和菉园少尉送别韵（清·陈仅）　　七言律诗　押删韵	莫讶清霜两鬓斑，苍生疴痒苦相关。晨星谳牍昏搜雾，春雨开荒瘦斸山。直道敢忘三代后，虚怀难满十年间。多君尚记相从日，冰雪襟期洽往还。
