蝶恋花 春日侍祖母母氏，偕诸姊妹游虞山（清·席瑶林）	翠耸虞山春景丽。游侍慈闻，更喜联同气。柳磴花堤芳草地。东风只荡湘裙底。仲雍当时曾此寄。千古高踪，巾帼犹仰止。拂水山庄何处是。羞他输与青楼妓。
满江红 家大人病殁贵州黎平府别驾署中，讣至哭奠有作（清·席瑶林）	拜倒筵前，痛椿树、春秋偏促。想当日、辞家之任，画纶朱毂。绩报循良钦士庶，书传康健欢童仆。怎讣音，万里忽飞来，天何酷。堂上老，谁寒燠。闺中少，谁瞻嘱。况左家娇小，更谁卵育。易箦魂飞宁目瞑，捧觞肠断难身赎。望灵輀，安稳早归来，凭之哭。
