山行即事（清·赵开心）　　五言律诗　押文韵	历遍崎岖径，峰峦总不群。马惊穿涧水，树款宿山云。怪鸟名难识，幽花路未分。隔溪樵子唱，一曲远先闻。
暮春吴园次招同石仲生戴沧州龚芝麓集吴船（清·赵开心）　　七言律诗　押真韵	不涉风波似隐沦，岸桴今共集贤宾。花飞婪尾知春晚，雪上须眉信老真。几日欲陈休致疏，百年难得称心人。论交渐觉晨星尽，慷慨杯中不计巡。
