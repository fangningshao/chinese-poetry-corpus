王伯敬见访（清·李以笃）　　五言律诗　押先韵	士穷不易测，薄技偶为传。握手平生尽，论心出处悬。浮家依采石，作客耐秋天。我亦新丰倦，无能乞酒钱。
王玉质秦中才子也居华山芙蓉峰下以此颜其读书之阁顷北来与予定交困索题（清·李以笃）　　五言律诗	王子西京秀，能谈《驷铁》风。读书居小阁，望远欲凌空。玉女烟鬟乱，金仙露掌浓。高歌下易水，不哭阮生穷。
