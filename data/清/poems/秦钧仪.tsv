暮春携酒登见山楼遇族侄凌沧（清·秦钧仪）　　五言律诗　押删韵	委巷少车辙，高楼深树间。好携婪尾酒，来看佛头山。大雅谁复作，斯人安可攀。兴阑逢小阮，醉倒接离还。
自武昌之汉阳晚泊汉口（清·秦钧仪）　　七言律诗　押东韵	萍迹南来似转蓬，伯牙台外溯归鸿。悠悠汉水连湘水，淼淼云中更梦中。笠泽旧吟怀醉士，习池今许问山公。片帆剪破烟波月，肠断梅花一笛风。
