赠陆翼王（清·周肇）　　七言律诗　押东韵	君是左徒门下士，朅来相对哭途穷。遗孤袁粲累囚日，亡命王成赁保中。书馆三馀淹夜雨，客颜一瘦怯秋风。结交世上黄金满，四海何曾识此公（翼王为黄陶庵高弟，当日有保全遗孤事，故专及之）。
病中元夕有感（清·周肇）　　七言律诗　押青韵	梦入京华怪独醒，孤舟病客鬓星星。逢年漫愧《天人策》，涉世宁谙《长短经》。秃笔卖文差可活，庸医乞药总无灵。上元灯火萧条甚，才说宣和已泪零。
