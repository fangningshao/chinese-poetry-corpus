蝉琴（清·韦国模）　　七言律诗　押先韵	弹来古调夕阳边，一树无情噪暮蝉。伫月饱餐三径露，哦松细咽半空烟。残声曳去聆馀韵，急响停时讶断弦。吟罢碧云春欲暝，绿阴眠稳晚风前①。
蝶板（清·韦国模）　　七言律诗　押肴韵	栩栩寻芳遍绿郊，几丛梅影翅轻捎。红牙有谱依花按，白板无腔信羽敲。打破冷香风入拍，翻残腻粉月当梢。檀心一点枝间逗，争得莺梭燕剪抛①。
