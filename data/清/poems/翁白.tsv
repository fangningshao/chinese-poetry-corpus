乙巳春发吴门留别（清·翁白）　　七言律诗　押侵韵	归来暂共此登临，又拥莺花过武林。马首春风正月路，板桥夜雨十年心。愁删白发还为客，悔别青山欲放吟。记得王门投笔后，五湖飘荡到而今。
中秋客萧山（清·翁白）　　七言律诗　押支韵	小楼歌管月明时，帘卷中秋病不宜。摇落一杯还作客，艰危万里独吟诗。心知老去终多累，计欲闲来未有期。却羡向平婚嫁毕，青山赢得好生涯。
