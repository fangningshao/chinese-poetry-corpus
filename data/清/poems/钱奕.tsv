鸡鸣曲（清·钱奕）	银湾迢递明星烂，寒夜鸡鸣夜方半。闺人宵起发哀叹，辗转虚楹旦复旦。玉漏声寒闻捣衣，霜清露白孤鸿飞。
游侠篇（清·钱奕）	区罗春酒琥珀光，腰横宝锷驰新装。尊前唤舞出翠蛾，长啸为歌君马黄。遍历间关学走马，春风拂面颜如赭。雄名落落不轻许，相逢剧孟论心寡。借交报怨来长林，摴蒱一掷千黄金。高谭四座皆辟易，押衙专诸有同音。君不见易水汤汤吹变徵，又不见渐离击筑咸阳市。士怜知己不顾身，古来节侠多如此。仆本壮夫为尔歌，阳乌欲坠暮山紫。
