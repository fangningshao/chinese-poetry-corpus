清平乐（清·金庄）	凄凉晚色。丝雨和愁织。梦到楚江行不得，一片湿云空隔。年时曾忆城东。杏花点点飞红。门外凭他寒食，玉阑自有春风。
玉楼春 春晓（清·金庄）	早乌啼起银蟾落。锦帐春寒春意薄。天涯路远几曾经，莫怪梦中常是错。起来小婢催梳掠，拈着青丝心绪恶。无情镜子不怜人，暗把红颜都换却。
归字谣 莺（清·金庄）	莺。叶底枝头睍睆鸣。凭谁听。诉尽惜春情。
