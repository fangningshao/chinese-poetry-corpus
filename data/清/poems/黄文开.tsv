送黄仲韬学士提学湖北先发日本（清·黄文开）　　七言律诗　押阳韵	星轺东指辇相望，喔喔天鸡促曙光。万里中原隔消息，九洲稗海本荒唐。诗书未厄秦皇火，裤褶新更回纥装。忽忆大唐贞观事，八千巾卷贡明堂。
送黄仲韬学士提学湖北先发日本 其三（清·黄文开）	宾洛游梁学道迟，长安也见曳裾时。愧同侯霸称都讲，赢得孙卿是老师。西北浮云虚俯仰，东南搔首几踟蹰。悠悠江汉休相忆，各有千秋与后期。
