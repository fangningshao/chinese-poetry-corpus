八月初六日拜分校之命入闱用王衷白先生韵 其一（清·张曾敞）　　七言律诗　押侵韵	朝传丹綍五云深，销院重教荷橐临。不让采风分簜简，自矜修月入骞林。三厅星聚奎文丽，七载飙驰往迹沈。惟有素怀清白在，玉壶一片是冰心。
八月初六日拜分校之命入闱用王衷白先生韵 其二（清·张曾敞）　　押侵韵	障眼红纱误恐深，披文弥复廑如临。铭操恰侍皋比座，簪盍真成翰墨林。旧雨重偕情倍密，独弦无和响应沈，倾昆取玉寻常事，莫慰荆和献璞心。
