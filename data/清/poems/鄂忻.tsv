和阗吟（清·鄂忻）　　五言律诗　押歌韵	却喜桑麻地，经年无客过。大都春雨少，惟有夏云多。秋日光偏洁，冬时气亦和。葫芦争取水，来往汲清波。
登秘魔崖（清·鄂忻）	山深寂人语，但闻野鹊喧。鸟道横虚空，孤云若可扪。断崖石室秘灵怪，潭中水落苍龙奔。长风浩浩吹我身，飘然直上临天门，下视城郭涨红尘。大呼仙人鬼谷子，相与结伴登昆仑。
