客秋别汗朱于都门至是造访濮阳（清·成光）　　五言律诗　押文韵	名流垂画舫，才致近归君。夜拥青藜杖，朝挥白练裙。悲歌辞上谷，握手对南薰。吾辈何摇落，同淹麋鹿群。
饮邺郡李磊轩斋（清·成光）　　七言律诗　押先韵	一逢元礼羡登仙，把臂论交岂偶然。邺下风流词赋盛，客中心事酒杯传。隔窗鸟语消残暑，夹径花枝起暮烟。旧德世传兼嗜古，尊彝满眼任留连。
