过第九峰怀古（清·诸嗣郢）　　七言律诗　押萧韵	短屐高筇破寂寥，危楼曲圃望迢遥。三春草色埋双俊，一夜钟声换六朝。神虎啸风常习习，乱篁翻雨故潇潇。年来莫话封侯事，流水行云意尽消。
春日徐松之以诗见赠次韵奉答并订山游（清·诸嗣郢）　　七言绝句　押真韵	春风随意柳条新，采药摊书寄此身。休怪白云封不住，桃花原是惹渔人。
九峰草堂同吴梅村先生夜话（清·诸嗣郢）　　七言绝句　押歌韵	名花美酒共婆娑，月落乌啼奈晓何。为遇浔阳旧供奉，殷勤重唱《渭城》歌。
