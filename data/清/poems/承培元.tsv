赴豫途中作二首（清·承培元）　　五言律诗　押豪韵	弧矢当年志，舟车敢惮劳。高堂辞白发，行箧检青袍。我感饥驱出，人誇游兴豪。江南秋水阔，极目正滔滔①。
大梁怀古三首（清·承培元）　　七言律诗　押阳韵	高堞犹传古大梁，兴亡劫历几沧桑。七雄扰攘干戈地，五季纷纭磈礧场。菟苑草荒空暮雪，隋堤柳尽澹斜阳。繁华回首添惆怅，只有河流日夜忙。
舟行杂咏四首（清·承培元）　　七言绝句　押支韵	连番秋雨水平陂，红蓼花飘罥钓丝。对语啁啾两雊鹆，避人飞上最高枝。
吴中眠儿歌八首（清·承培元）	儿眠儿眠娘有愿，愿儿岐㘈无灾患。探雏趁蝶不嬉游，东家躯干硕且曼，边生便腹书编万。閒来玉雪口中喷，儿兮儿兮娘无闷。寣寣①哑，誽誽②讴。
