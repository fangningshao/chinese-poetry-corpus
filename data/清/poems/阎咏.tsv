寄顾山容学士（清·阎咏）　　五言律诗　押真韵	自笑臂鹰手，还为书榜人。雕虫原小技，刻叶亦非春。君故凌云笔，余今随路尘。吾家所欣赏①，倍与阿咸亲。
和王阮亭少司马西城别墅十二咏录二·石帆亭（清·阎咏）　　押纸韵	挂席趁长风，转瞬千万里。却疑凝立者，终古常如此。片影落尊前，何辨远与迩。
和王阮亭少司马西城别墅十二咏录二·半偈阁（清·阎咏）	廊庙与山林，彼此了无异。何以空①诸缘，惟心持半偈。月色上方高，恍悟第一义。
