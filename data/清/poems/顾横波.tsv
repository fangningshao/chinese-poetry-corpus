海月楼坐雨（清·顾横波）　　七言律诗　押微韵	香生帘幕雨丝霏，黄叶为邻暮卷衣。粉院藤萝秋响合，朱栏杨柳月痕稀。寒花晚瘦人相似，石磴凉深雁不飞。自爱中林成小隐，松风一榻闭高扉。
咏醉杨妃菊（清·顾横波）　　押阳韵	一枝篱下晚含香，不肯随时作淡妆。自是太真酣宴罢，半偏云髻学轻狂。舞衣初著紫罗裳，别擅风流作艳妆。长夜傲霜悬槛畔，恍疑沈醉倚三郎。
