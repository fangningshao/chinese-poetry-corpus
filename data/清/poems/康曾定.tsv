渡淮水至翰东作（清·康曾定）　　五言律诗　押真韵	击楫渡淮水，晴波漾绿蘋。估帆低落日，津鼓急行人。地僻承凋㩻，时艰赖拊循。近来风俗改，牛犊满村屯。
信阳贤隐寺（清·康曾定）　　五言律诗　押庚韵	出郭不数里，远闻清磬声。四围山匝沓，一径石空铿。寺古凋墙画，僧贫戛釜羹。是谁充隐处，应有佛知名。
葵园阻雨（清·康曾定）　　五言律诗	暑雨淹行旆，芳园且驻骢。几曾来季札，今日卧元龙。山马能人语，庭花带酒容。最宜窗拓处，如盖一青松。
