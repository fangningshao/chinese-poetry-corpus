台湾八景（清·王善宗）　　七言绝句　押歌韵	沧海安平水不波，扁舟处处起渔歌。西山日落行人少，帆影依然晚渡多①。
台湾八景（清·王善宗）　　七言绝句　押删韵	长沙一带积如山，碧海分流水自潺。数点残星归远浦，清光永夜照人间①。
台湾八景（清·王善宗）　　七言绝句　押尤韵	鹿耳门中碧海流，潺湲滚滚几时休。波澜不断春光好，潮信声闻应鸟啾①。
台湾八景（清·王善宗）　　七言绝句　押阳韵	鸡笼一派海汪洋，寒气相侵旷野凉。冬至絮飘深谷里，玉龙战退耐风霜①。
台湾八景（清·王善宗）　　七言绝句　押东韵	沧溟不测水濛濛，晓出扶桑幌海东。一望无涯红日近，龙光射目碧天空①。
台湾八景（清·王善宗）　　七言绝句　押元韵	夕照西山尚未昏，落霞倒影碧天痕。风飘草木残红映，月色依稀上晚村①。
台湾八景（清·王善宗）　　七言绝句　押庚韵	巍峨台榭筑边城，碧海波流水有声。济济登临供啸傲，沧浪喜见一澄清①。
台湾八景（清·王善宗）　　七言绝句　押阳韵	华亭藻棁①接词场，碧水长流遍海疆。滚滚波涛声不息，斐然有绪焕文章②。
