雨后游极乐寺（清·佛芸保）　　七言律诗　押庚韵	连朝春雨喜初晴，为访珠林出禁城。古树遮门如有意，野花遍地不知名。竹依佛殿香弥远，鸟入禅堂语亦清。笑我拈毫才觅句，几声晚鼓又催行。
寄怀智珠师（清·佛芸保）	一纸书传万里心，何年仍复听琴音。平沙旧曲今谁授，多少离怀托苦吟。兰闺梦不到天涯，南北云山道路赊。又是中天秋月朗，夜深应更忆京华。
