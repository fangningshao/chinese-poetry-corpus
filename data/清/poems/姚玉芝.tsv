祭诗（清·姚玉芝）　　七言绝句　押肴韵	年年诗思费推敲，呕尽心肝不忍抛。酒脯横陈低首拜，祝他新意上眉梢。
新秋病起有感（清·姚玉芝）	辜负新秋到，浑忘溽暑阑。金风欺幔窄，玉露怯衣单。薄病拈红豆，微凉摘素纨。比来眠不稳，倍觉夜吟寒。新月初生处，银河淡碧空。梁间巢客燕，塞上念征鸿。细草千丛碧，秋花一捻红。夜来凉似水，不敢坐庭中。
