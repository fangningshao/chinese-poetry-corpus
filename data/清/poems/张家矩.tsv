夜至九十六松山房次秋舫韵（清·张家矩）　　五言律诗　押灰韵	闲云无定岫，百里渡江来。流水孤村夜，蓬门一笑开。旧题看画壁，新雨过苍苔。今夕山中月，清光照举杯。
与中之再登揽湘楼（清·张家矩）　　七言律诗　押阳韵	乞得间身暂故乡，菜佣驵侩溷何妨。洲浮烟树横官渡，帆带晴云下碧湘。老去山川浑梦寐，秋深风日足清狂。茶瓜急忆登楼别，粤秀吴趋道共长。
