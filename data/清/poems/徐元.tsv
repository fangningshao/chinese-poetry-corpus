赠别（清·徐元）　　七言律诗　押支韵	蹉跎岁月独支离，愁绪今朝欲上眉。海外已为三载客，囊中惟剩一瓢诗。安贫不用怜原宪，处约无求说项斯。但得百钱常挂杖，何劳仙子进琼卮①。
挽元鉴上人（清·徐元）　　七言律诗　押东韵	方外依然数有穷，百年禅度比旋空。鹤巢冷落留残月，蝶梦依稀散晓风。法性尽随流水去，影堂惟许白云通。一灯不灭谁相守，夜雨僧雏泣烬红。
