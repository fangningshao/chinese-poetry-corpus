得汤臣弟书（清·李谟）　　五言律诗　押鱼韵	小别又三月，乡心惨不舒。可怜五十日，才得一封书。丧乱思同气，艰难况索居。烽烟方未已，生理复何如。
奉母还长沙暮泊城外亲友枉问话至夜分慨然有赋（清·李谟）　　七言律诗　押尤韵	五日零丁离虎穴，一家生死此渔舟。已拌异地埋诗骨，竟有惊魂出逆流。兵火余生成骇鹿，江湖何处著闲鸥。严城永夜催歌哭，刁斗声声无限愁。
梅花落（清·李谟）　　押纸韵	春风吹明月，夜落梅花里。相对两忘言，清香淡如水。
