城陵矶（清·沈梅）　　五言律诗　押灰韵	群山青不断，峭壁两崖开。风助孤帆上，江穿乱石来。东陵纷草树，西楚接楼台。直恐间关老，扁舟七往回。
病起（清·沈梅）　　七言律诗　押先韵	支离衾枕岁时迁，强起寻春倍惘然。芳草当门随路直，落花浮水到根圆。谈空示病同摩诘，采药求仙笑偓佺。稍喜园林风渐暖，新晴恰在夕阳边。
