陶祠（清·韩锡胙）　　五言律诗　押微韵	层叠山难画，渊明却赋归。兴因新秫酒，家有旧柴扉。祠瓦藤穿漏，碑书斧砺稀。滔滔江水阔，谁觉折腰非。
归青田（清·韩锡胙）　　七言律诗　押微韵	故乡夜夜梦魂飞，今听乡音果是归。顺水轻桡行尚缓，当门小树看成围。田园芜废惭元亮，亲旧都来访令威。指点趋庭读书处，不堪剪烛对麻衣。
