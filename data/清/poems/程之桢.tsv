赵州（清·程之桢）　　五言律诗　押先韵	浊酒浇黄土，悲歌问昔年。戍荒人荷梃，沙阔马耕田。奇士谁廉蔺，雄关莽晋燕。书生如献策，行矣著先鞭。
喜门人萧连删易梅生同日至黄州（清·程之桢）　　七言律诗　押先韵	十载幽怀托素弦，江云如梦水如烟。荆台风雨传经夜，汉渚干戈问字年。冷宦惟添新白发，高吟还恋旧青毡。短檠破砚分明在，话到离群各黯然。
