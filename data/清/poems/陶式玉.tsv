牧师乱后还山奉寄（四首选二）（清·陶式玉）　　七言律诗　押东韵	山鬼冯人技易穷，方知万事属天公。兴亡满眼归辽鹤，得失无心老塞翁。牙轴尚存供炳烛，玉台重整试飞蓬。书生枉下昭陵泪，尘土何曾浣太空。
和钱湘灵送春杂感（清·陶式玉）　　七言律诗　押麻韵	清镜功名老鬓华，雄心今已逐天车。达憎狡兔谋三窟，闲笑游蜂放两衙。浩荡醵斟春瓮酒，支离鏖战午瓯茶。可怜不解维摩句，到处行吟著落花。
