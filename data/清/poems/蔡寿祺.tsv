哀江岷樵中丞（清·蔡寿祺）　　七言律诗　押真韵	罡风日夜起江滨，摧折东南柱石臣。诸葛有才方乐毅，贺兰无意救张巡。孤军竟尔成沙鹤，大节真堪泣鬼神。犹记腐儒曾献策，早将忠义达枫宸。
挽向军门荣（清·蔡寿祺）　　七言律诗　押东韵	将星一夜堕江东，耿耿元精返太空。小丑孙恩仍负险，将军向宠竟无功。纵横雾气愁难扫，呜咽涛声恨不穷。两浙三吴失屏障，万家涕泪洒秋风。
