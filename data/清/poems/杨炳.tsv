侍玉方舅氏夜坐赋呈（清·杨炳）　　五言律诗　押庚韵	月亦知人意，窥窗分外明。虾须排竹桁，蟹眼沸茶铛。镫火秋心觉，星河夜气清。此时参静悟，客慧不容生。
喜晤肥乡查梅史明府（清·杨炳）　　五言律诗　押庚韵	夙晤方三拜，骚坛契盛名。墨痕分竹劲，诗味耐茶清。嗟我倦行役，中途求友生。萍踪猝相遇，不负此邮程。
渡江（清·杨炳）　　七言绝句　押尤韵	片帆双桨稳中流，乞得天风送客舟。昨夜江南今夜产，玉箫声里上扬州。
秋夜同胡石圃访林一凡（清·杨炳）	荡涤烦嚣梦寐清，萧疏眉宇紫芝情。幽居杳不离城市，结社还须免送迎。月透窗棂光照席，风传漏鼓响催砧。归逢醉尉休予詈，故李将军未有名。
