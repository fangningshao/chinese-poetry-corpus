逆旅题壁（清·吴芳华）　　七言律诗　押尤韵	胭粉香残可胜愁，淡黄衫子谢风流。但期死看江南月，不愿生归塞北秋。掩袂自怜鸳梦冷，登鞍谁惜楚腰柔。曹公纵有千金志，红叶何年出御沟。
阮郎归（清·吴芳华）	钱塘门外是西湖。峰峦天下无。断桥一望水平铺。楼台入画图。歌金缕，醉提壶。花鸟破功夫。兰桡日日泛清波，载归明月多。
