点绛唇 上元后一日   见《词综》、《词雅》（清·徐映玉）	独倚熏笼，旧游谁是关情处。霜清月午，香雪孤山路。春到吴阊，却被东风误。纱窗暮，收灯院宇。拥髻潇潇雨。
采桑子 题画（清·徐映玉）	仙山楼阁空中住，不作云车。便上灵槎。又跨青鸾弄彩霞。苍苔白石岩扉静，烟水生涯。风月年华。爱伴双成扫落花。
少年游 寄云清夫人（清·徐映玉）	凌波未肯住题襟。帆席正萧森。钓雪滩边，垂虹桥畔，佳境入清吟。横云翠黛何由见，相忆最愔愔。柿叶明时，梅花开处，梦里好重寻。
