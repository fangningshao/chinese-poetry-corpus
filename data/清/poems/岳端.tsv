春郊晚眺次韵（清·岳端）　　七言律诗　押麻韵	长堤一望夕晖斜，芳树枝枝待暮鸦。西岭生云将作雨，东风无力不飞花。娇莺细啭留清昼，孤鹜徐飞带晚霞。野客独扶藜杖远，柳阴深处觅渔家①。
题闺秀朱柔则寄外沈用济画卷（清·岳端）　　七言绝句　押灰韵	柳下柴门傍水隈，夭桃树树又花开。应怜夫婿无归信，翻画家山远寄来①。
