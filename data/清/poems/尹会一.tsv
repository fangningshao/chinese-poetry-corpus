上元夜雨（清·尹会一）　　七言律诗　押蒸韵	片雪江城未落镫，万家箫鼓尚喧腾。衙斋禁酒清如水，座客垂帘静似僧。香谢梅花迷槛月，寒惊诗梦沁壶冰。玉楼人醉东风里，遥向乌台望未曾。
居庸关（清·尹会一）　　七言律诗　押尤韵	莽莽关山起暮愁，乱云层叠隐危楼。雕弧控满清宵月，画角吹残紫塞秋。旅梦无端空索莫，归心何事更夷犹。燕南碧草还飞蝶，已见桑乾带雪流①。
