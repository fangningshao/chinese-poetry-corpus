达梅耦长令浙东（清·吴学濂）　　七言律诗　押真韵	廿年卧对敬亭云，名士如君始是真。太白乐章惊贺监，微之辞句诵宫人。素衣不受缁尘化，墨绶偏膺白发新。山水永嘉堪眺览，谢公遗迹未湮沦。
杨椒山公祠（清·吴学濂）　　七言律诗　押阳韵	祠宇重新古驿旁，姓名犹觉满城香。五奸已褫权臣魄，一疏堪争烈日光。谢却蚺蛇真有胆，撑将铁骨不随杨。阶前请铸分宜像，斫地行人共激昂。
