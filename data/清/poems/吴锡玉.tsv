秦园（清·吴锡玉）　　五言律诗　押侵韵	丘壑天然古，名园结构深。宁誇憩轩冕，正可涤尘襟。池渗甘泉味，堂馀嘉树阴。最宜修竹里，许我独携琴。
仲春即景（清·吴锡玉）	雨歇春鸠鸣，屋头曜初日。百卉发华滋，满林生趣溢。岩际云英英，篱边水活活。平畴连远山，青葱如一色。柳岸驱犊行，花蹊荷缸出。努力事春耕，良时慎勿失。
