送人归里（清·马教思）　　五言律诗　押元韵	行行秋色好，驴背正黄昏。远道初为客，慈亲久倚门。衣缝临别线，酒蓄待归尊。想见团栾日，庭前笑语温。
送家兄舫斋归里（清·马教思）　　七言律诗　押蒸韵	人生聚散感浮萍，又对西风送季鹰。万事凄凉频夜雨，百年憔悴尚寒镫。秋来亦似将归客，老至何如退院僧。一发青山江上路，几时歌啸共君登。
