明熹宗小斧（清·周劼）	委鬼当头政令弛，太阿之柄倒持矣。何事君王执斧柯，竞传儿戏深宫里。金字煌煌斧背镌，龙飞岁月明天启。九重宴坐一事无，镇日摩挲此奇技。惜把铦锋误指挥，不斩貂珰斩正士。庙堂钟虡叹销沈，内殿旋闻斧声起。从来淫巧荡君心，无愁岂是真天子。此铁何人铸六州，大错几将神器徒。
