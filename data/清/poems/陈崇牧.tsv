陶社落成，恭和丹翁吏部原唱，并祝颂慈、玉池两先生华诞（清·陈崇牧）　　五言律诗　押豪韵	桑梓多贤达，群公兴特豪。品题尊月旦，坛坫盛风骚。有脚春归宋，无心出笑陶。江干香草后，汐社又吾曹①。
寿王君旋吉七十（清·陈崇牧）　　七言律诗　押尤韵	掀髯浮白大江头，七十年来感昔游。衣上酒痕湖墅月，箧中唫稿蓟门秋。九衢车马双篷鬓，三楚风尘一蒯缑。无限沧桑供啸傲，客星依旧老羊裘。
和冶庵表阮怡园赏菊韵赠丹卿先生（清·陈崇牧）　　七言律诗　押东韵	与升②不作峨眉①逝，孰嗣骚坛一代雄。幸喜持螯逢上座，何妨浮蚁对西风。春晖东野慈躬健，秋实家丞造句工。新叠蛮笺盈百幅，未应玉海逊张融。
送王云裳大令奉调赴省（清·陈崇牧）	司业归河中，昌黎叙斯传。泉明去柴桑，亦仰二疏贤。安静实循良，廉退景古先。所以振奇人，饮马亦投钱。处贵在能贫，无求泽乃延。王侯昔下车，军符如火煎。赈灾劳借箸，惩贪戒告缗。以此宽大政，疲氓稍息肩。一朝解尘缨，厌作出山泉。岂徒宦情淡，耻与俗吏缘。诗卷如牛腰，讼庭有鱼悬。天末来清风，请续归兮篇。
