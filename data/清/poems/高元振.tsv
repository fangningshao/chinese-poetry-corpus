游马蹄寺（清·高元振）　　五言排律	马蹄明代寺，遗址话当年。古刹分南北，沙门辨汉番。莲台生妙谛，粥钵衍真传。白塔层凌汉，红崖半插天。烟尘迷野舍，香火结林禅。柳密莺流转，松高鹿傍眠。泥金熔象法，石碧挂龙泉。绝顶登临望，云山曲曲攀。前明遗旧寺，石印马蹄坚。古洞盘旋凿，奇崖磊落悬。飞沙迷曲径，滴水觅神泉。塔险连云汉，峰危接雨烟。番林千百树，佛界卅三天。姊妹名山在，袈裟妙道传。门深无俗客，禅静不知年。清代崇有礼，犹留胖栗缘。
