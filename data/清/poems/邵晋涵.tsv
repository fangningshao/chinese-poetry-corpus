万柳堂（清·邵晋涵）　　七言律诗　押阳韵	横云池馆已荒凉，衰柳今依选佛场。细路独来寻曲涧，孤亭无主倚斜阳。芦摇霜气飞千点，雁逼风棱并一行。惟有西山肯留客，湿岚如画石桥旁。
观二树山人画梅即和题画诗韵（清·邵晋涵）　　七言绝句　押灰韵	青袍筇竹净无埃，万点疏花腕底开。想见铜坑风雪路，倒骑驴背独吟来。
秋夜作（清·邵晋涵）	英英西山云，霏霏被高树。明月无余晖，飞来落何处。江草日萧疏，江花淡容与。想见羽衣人，乘月披云去。即目媚芳华，孤怀感羁旅。云中君不来，风铃夜深语。
