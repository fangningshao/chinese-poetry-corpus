久雨喜晴秋凉夜坐有怀（清·梅宝璐）　　七言律诗　押庚韵	积雨兼旬喜乍晴，碧天如洗透秋清。杜陵托兴诗多感，宋玉增悲赋易成。红树青山怀旧约，药炉经卷伴余生。故人消息飞鸿远，兀坐中宵对月明。
题费宫人遗像（清·梅宝璐）　　七言绝句　押真韵	青史模糊碧血新，千秋一剑气弥纶。同仇尚有秦良玉，杀贼勤王到美人。
