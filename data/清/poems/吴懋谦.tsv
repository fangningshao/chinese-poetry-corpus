青县漫兴（明末清初·吴懋谦）	发兴真贪饮浊醪，凫翳队队入蓬蒿。当花孤垒晴花出，尽水荒城秋月高。白眼向来雄睥睨，黄河依旧落波涛。无端又到中州去，客里经年改二毛。乱蝉高柳咽沧州，对酒苍茫独散愁。四海结交馀短剑，中原落日更登楼。帆前花鸟催残鬓，天外云山入早秋。不尽陂塘万里色，西风萧飒送扁舟。
