菩萨蛮（清·成岫）	绿杨深处黄鹂坐。苍苔门巷无人过。帘卷接湖光。六桥车马忙。锦塘花历乱。云拥雷峰暗。触绪抚瑶琴。澄怀一寄心。
醉花阴 题画（清·成岫）	风送琅玕声簌簌。四月林齐绿。纵目寄湖山，惆怅今春，只是莺声熟。自嗟锦瑟年华促。日对生绡彀。点染似迂痴，幽涧寒藤，疏树黄茅屋。
虞美人 春闺雨中（清·成岫）	一春花事多催挫。怪杀连连雨。梅羞杏泣海棠愁。愁绝桃花含怨、放楼头。嗔他鸠妇相呼闹。睍睆莺声巧。听他溜滴滴阑干。滴破阶心只是、怯春寒。
