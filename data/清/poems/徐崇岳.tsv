南邻（清·徐崇岳）　　五言律诗　押歌韵	一月不相见，为欢能几何？寒镫疑影共，夜雨记声多。别去人如玉，愁来啸也歌。南邻知在眼，只是隔星河。
芜园秋兴（清·徐崇岳）　　七言律诗　押阳韵	林木无声语夕阳，薄寒容易透衣裳。鱼梁水落三星白，菜圃霜凋九月黄。小饭欲歌先欸乃，短衫试舞莫郎当。晴空万里秋光满，好共登高话远乡。
旅邸漫成（清·徐崇岳）　　五言绝句　押元韵	自有权奇骨，才来金马门。九方皋不见，独立近黄昏。
