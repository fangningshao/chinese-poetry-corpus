肇庆舟中（清·李梦松）　　押铣韵	朱曦得残暑，金风吹觉善。牵事心不宁，身倏为之转。荡舟过曲坞，潮自为深浅。息虑敛烦襟，孤鸿入绣巘。
偶意（清·李梦松）	北斗不可挹，南箕不可扬。古人已有言，何能为感伤。人皆饭王孙，漂母反不贵。立身在贫贱，敢不为之地。咄咄东郭人，此态堪一喟。
游鼎湖（清·李梦松）	寺钟敲木末，幽草布香软。泉声出小谷，樵路行初稳。白云杂还起，虚袅作龙蜿。穆然钦古帝，吾心得旷远。
