河北村题壁（清·延君寿）　　五言律诗　押支韵	烟散前林霁，茅檐罢午炊。雨多收稼晚，鸦乱定巢迟。糁米田家饭，《豳风》壁上诗。愿将归隐意，说与牧羊儿。
隽三归自太原（清·延君寿）	朔吹并门雪片粗，暂归蓬户养清涩。诸侯宾客古时有，健笔纵横今世无。著体短衣仍敝褐，倒囊诗句灿明珠。梅花消息南枝近，收取寒香入酒壶。
