卜算子 海棠（清·方笙）	笑几日秋风，便把容光泻。弄粉施朱绣出来，千万真无价。含笑向篱边，欲语依茅舍。初沐杨妃酒乍醒，亸立斜阳下。
夜行船  见《林下词选》、《昭代词选》（清·方笙）	春带愁来花事早。惜花心、又愁春老。一枕风声，半窗雨响，又是落英时了。晓起捲帘心草草。又无端、被花相恼。燕苦香残，莺嫌艳冷，触拨闲情多少。
