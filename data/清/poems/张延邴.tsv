偕诸季展先墓因宿山家（清·张延邴）　　七言律诗　押庚韵	小住山家亦有情，殷勤鸡黍间藜羹。白云虚我十年约，青嶂邀人一日程。脱叶鏖风惊夜雨，破窗透月稳秋晴。老来诸季联床少，为感松楸语五更。
雨后杂兴（清·张延邴）　　七言绝句　押麻韵	溪面游鱼唼柳花，溪头竹屋住渔家。夜来新涨添三尺，短尽前滩芦荻芽。
