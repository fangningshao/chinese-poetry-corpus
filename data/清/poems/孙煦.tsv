澴川逢张秋崖丈自蜀归（清·孙煦）　　五言律诗　押文韵	他乡频见雁，旅夜忽逢君。鬓染峨眉雪，衣沾剑阁云。风尘谁息驾，井邑尚从军。迢递澴川路，秋声不可闻。
题亡友韩二鹤秋柳小帧（清·孙煦）　　七言绝句　押元韵	不关摇落亦销魂，几缕残烟是墨痕。剩有冷吟间醉处，暮鸦零乱夕阳村。
汉关晓发（清·孙煦）　　七言绝句　押先韵	帆影欹斜树影圆，远山一角点苍烟。关河晓月凉如水，无数蓼花红到船。
