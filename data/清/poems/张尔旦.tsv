落花（清·张尔旦）　　七言律诗　押东韵	吹开吹落只匆匆，恩怨都难问晓风。细草自黏残雨碧，斜阳犹照别枝红。伤心茵溷皆前定，瞥眼云泥判此中。三月江南春似海，断肠知有几人同。
题蒋伯生丈所藏钱东涧东山唱和图（清·张尔旦）　　七言绝句　押微韵	丈室香镫旁翠微，维摩天女宛相依。吟成花雨缤纷里，应有迦陵作对飞。
