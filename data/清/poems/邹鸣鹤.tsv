潞河道中述怀留别京师诸故人（清·邹鸣鹤）　　七言律诗　押东韵	回首金门倚碧穹，几番去住笑匆匆。酸咸世味亲尝后，蚕蚁功名感慨中。捧檄稍舒慈母望，鸣弦窃慕古贤风。隆隆虚誉何时雪，揽辔苍茫默抚躬。
咸丰癸丑二月初九日贼攻金陵愈急见势难支即手书绝命词二首 其二（清·邹鸣鹤）　　五言绝句　押真韵	太仓半粒粟，沧海一微尘。人生百年耳，忠尽仁乃纯。
咸丰癸丑二月初九日贼攻金陵愈急见势难支即手书绝命词二首 其一（清·邹鸣鹤）　　七言绝句	臣力难图报称，臣心仰答九重。三次守城尽节，庶几全始全终。
