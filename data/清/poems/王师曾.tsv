近怀寄朱生半人上海（清·王师曾）　　五言律诗　押微韵	老树空庭立，婆娑生意微。位居人下偪，春向客前归。体弱稀交际，时危敢腹诽。虞翻无媚骨，动与世相违。
偕缦云游山至玉泉池小憩（清·王师曾）　　五言律诗　押灰韵	携酒入林隈，幽花细碎开。山情多变幻，云意自迟回。奔竞岩间瀑，清疏石上苔。留连慕鱼鸟，日暮尚徘徊。
