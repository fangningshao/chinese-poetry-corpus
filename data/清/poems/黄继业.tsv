北上舟中即事（清·黄继业）　　五言律诗　押寒韵	孤舟来绝岛，万里望长安。江北秋风起，淮南暑气残。天空丹叶下，日落白鸥寒。回首东溟外，凄清月一团①。
成均夜（清·黄继业）　　七言律诗　押东韵	桥门两序列西东，海内论交剑笈同。几树乌啼深夜漏，一天槐落十围风。西京云物樽开处，南国文章烛剪中。独我鹪鹩枝漫借，数回高汉伫飞鸿①。
