对雨（清·吴荣）　　五言律诗　押侵韵	竟欲忧天坠，苍茫百虑侵。登楼王粲泪，蹈海鲁连心。事过惟耽酒，悲来转废吟。诛茅向何处，愁对碧山深。
答叶润臣同年（清·吴荣）　　七言律诗　押阳韵	清切蓬莱隔上方，汉阳云树总苍茫。不辞簪笔趋薇省，何处题诗寄草堂。远道思亲愁似海，世臣忧国鬓如霜。北来我亦无家别，先垄松楸足断肠。
