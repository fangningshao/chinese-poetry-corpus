立秋日自泻泥漯至鸡鸣坳亭子（清·杨明上）　　五言律诗　押青韵	瓮底青天动，连山入瓮青。天光开一角，山翠压孤亭。凉鬓惊秋到，枯蓬感涕零。行人歌互答，愁绝不堪听。
四泉山小憩（清·杨明上）　　五言律诗　押庚韵	暂得偷间坐，心清境亦清。窗衔孤塔影，门掩大江声。明月怀前世，梅花记后生。众僧如旧识，相对不胜情。
