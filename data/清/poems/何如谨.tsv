试士（清·何如谨）　　五言律诗　押歌韵	万事等云过，人生对酒歌。枕戈增慷慨，投笔悔蹉跎。有感情难已，无端唤奈何。此身留报国，未许老烟蓑①。
秋日谒延平郡王祠（清·何如谨）　　七言绝句　押真韵	海外孤忠泣鬼神，丹心为国竟忘身。大星遽陨年难假，天意偏摧社稷臣①。
试士（清·何如谨）　　七言绝句　押删韵	相期同上凤池班，文字丹黄手自删。却笑蓬庐非广厦，也教寒士尽欢颜①。
