题绿阴春泛图（清·邵玉清）　　五言律诗　押先韵	最爱风光好，江南二月天。波平杨柳岸，人上木兰船。树近层楼隐，云低远嶂连。胜游成往事，梦想已多年。
常理斋先生爱吟草兼殉节本末（清·邵玉清）　　七言律诗　押元韵	琴鹤轻随历剧繁，蜀中烽火动降番。峙粮蚤奏褒军绩，抚剑常思答主恩。昔岭愁云埋战骨，浣花秋水吊吟魂。丹诚一点遗编在，留得芳名付子孙。
