感怀和家兄回狂韵（清·于觉世）　　七言律诗　押微韵	十年作赋客心违，独倚危楼啸落晖。《天问》有词愁莫对，奚囊得句满方归。画中诗意云生岫，醉里良朋月傍扉。何日乘风当破浪，监州不设蟹初肥。
送别北山都谏（清·于觉世）　　七言绝句　押庚韵	竹西亭下放舟行，一曲骊歌送客情。去尽游人山色暮，昆仑冈畔又潮生。
