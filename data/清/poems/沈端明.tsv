过南浦书院谒盛春谷师（清·沈端明）　　五言律诗　押先韵	隐隐翠微巅，烟霞护讲筵。泉通茶灶下，云起竹窗前。不信尘中客，居然世外仙。明朝别南浦，清梦夜长悬。
重晤朱碧梧话旧因怀张嘉会（清·沈端明）　　五言律诗　押真韵	离居忽半载，今喜复相亲。共听窗前雨，因怀斗酒人。飘零三晋远，落拓一身贫。聚首知何日，空伤游子神。
