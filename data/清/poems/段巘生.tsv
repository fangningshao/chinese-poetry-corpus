九日泊舟朱亭（清·段巘生）　　五言律诗	绿净湘江水，归帆客况消。重阳谁送酒，九月不登高。季子金将尽，阿咸兴颇豪。遥知音信绝，老父念波涛。
和沧洲韵（清·段巘生）　　七言律诗　押删韵	不须大药驻朱颜，膂力方刚鬓未斑。塞外草肥谁牧马，燕然天远欲铭山。应思我辈分阴惜，岂觅人生半日间。壮士功成身始退，河清海宴待君还。
