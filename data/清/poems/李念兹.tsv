登浮山（清·李念兹）　　五言律诗　押删韵	绝顶凭谁引，苍藤乍可攀。偶然临福地，不信在人间。古洞遥通棹①，江光日浸山。东南百战后，登眺泪潺湲。
萤（清·李念兹）　　五言律诗　押微韵	不自惭微照，秋宵款款飞。乘阴稍腾上，化腐暂光辉。月暗时依砌，风生乱点衣。时危妨诵读，干死旧书帏。
立春夜感怀（清·李念兹）　　五言律诗　押微韵	闻道花门信，甘州今尚围。城分犹拒战，兵久未成归。刁斗连边动，军书入塞飞。客怀无一可，愁绝盼春晖。
云（清·李念兹）　　五言绝句　押阳韵	片片浮云去，愁人正望乡。东风吹送汝，几日到咸阳①？
