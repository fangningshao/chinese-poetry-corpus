舟次胥江寄怀立之棣敷季彤诸弟（清·潘正亭）　　五言律诗　押庚韵	江雨忽如雾，山云悭放晴。长途风雪旧，壮岁别离轻。忽忆同怀子，怜余事远征。东归附浈水，流梦到江城。
泊沙湾拟游小金山阻雨不果（清·潘正亭）　　五言律诗　押庚韵	放棹穷幽赏，连阴不肯晴。寒烟欺柳色，急雨乱滩声。古寺云中梵，雄才海外名。无由参慧业，一为证生平。
