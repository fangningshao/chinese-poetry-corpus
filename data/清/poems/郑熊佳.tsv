赣州（清·郑熊佳）　　七言律诗　押删韵	地界东瓯南越闲，故将锁钥寄通关。划开古郡双叉水，束断中流两面山。老友风姿犹妩媚，故人书札亦斓斑。多情更有黄梅雨，临别还添绿一湾。
东林寺（清·郑熊佳）　　七言律诗　押侵韵	匡庐山下接东林，曲径萧萧草木森。青翠万峰环五老，玲珑高塔耸千寻。由来胜迹凋零易，自古名流祸患深。一撤皋比清议散，空留党籍未销沈。
