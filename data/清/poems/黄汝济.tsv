赠陈握卿壬戌1802年邀众呈禁南北义冢积弊勒石示文于城前（清·黄汝济）　　七言律诗	山鬼跳梁惯逐群，奇横何不畏苍旻。拽牌盗石为生计，穿穴谋金趁落曛。刬草牧牛荒古冢，移尸卖地废孤坟。多年积弊君除禁①，城北城南勒示文②。
重阳日同友人游海会寺席上分韵拈得禅字（清·黄汝济）　　七言律诗　押先韵	昔拟馆娃今礼禅，楼台钟鼓尚依然。为乘豪兴酬佳节，暂憩丛林净俗缘。地久莫寻藏蟒穴，庭空犹见散花天。与君话尽兴亡事，半是诗狂半酒颠①。
