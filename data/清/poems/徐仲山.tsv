无题（清·徐仲山）　　七言律诗　押侵韵	丝竹何妨托素心，高山流水寄知音。桥因通过方题柱，花为亲探便入林。文字有灵能赤绿，诗书无劫可浮沉。春风解释虞翻恨，始信名山酝酿深①。
寄怀家工部仞千（清·徐仲山）　　七言律诗　押支韵	相逢今日倍相思，名士风流想见之。两试冠军推辣手，一魁独佔许扬眉。云程发轫同誇早，杏苑探花莫放迟。麟种家声今未坠，埙篪好赋玉台诗。
