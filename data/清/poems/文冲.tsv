登盘山绝顶（清·文冲）　　五言律诗　押灰韵	乱石杂云堆，松声万壑雷。盘空如线路，绝顶几人来。紫塞缘山尽，沧溟接地回。苍茫无限意，独上卫公台。
邯郸道中怀古（清·文冲）　　七言律诗　押鱼韵	霸国山河落照余，邯郸城外又停车。也知富贵终抛枕，未可穷愁始著书。宫阙何年消甲盾，风云几代废耕锄。真嫌酒薄难成醉，那有间情吊望诸。
过贾岛墓（清·文冲）　　七言绝句　押支韵	青山独拜阆仙祠，寒食春风雨似丝。识得千秋诗骨瘦，梨花开尽墓门枝。
