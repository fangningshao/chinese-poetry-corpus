镇淮楼（清·介福）　　五言律诗　押灰韵	百尺高楼迥，烟云面面开。蜀山还北向，淮水自南来。荒草寒筝浦，斜阳下弩台。不须悲故国，重吊楚江隈。
泗城登山远眺有怀作（清·介福）　　七言律诗　押尤韵	宦海行踪动客愁，匆匆又作胜湖游。楚山南去连吴远，淮水东来挟泗流。人代沧桑双语燕，渔樵风雨一归舟。登临不禁凄凉感，满眼斜阳上画楼。
