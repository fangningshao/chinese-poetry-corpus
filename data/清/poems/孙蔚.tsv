同人约观钱忠节公像余不果往次前韵吊之（清·孙蔚）　　五言律诗　押东韵	芍沚钟人杰，残阳欲返东。江南传吏治，海外竭臣忠。洒涕封章内，忘身战舰中。心符黄蘖苦，沙草卷秋风。
屠凫园家观张忠烈公像次前韵（清·孙蔚）　　押东韵	日没崦嵫后，倥偬奋浙东。单身扶弱主，廿载守孤忠。建国鲸波里，逃生狖穴中。南屏遗骨在，尺土仰英风。
