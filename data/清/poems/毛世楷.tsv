武昌（清·毛世楷）　　七言律诗　押青韵	百战江山一水萍，武昌宫阙旧亭亭。枝梧蜀汉争持角，控制东南欲建瓴。未定中原安枕席，底思建业厌鱼鲭。只今铁锁销沉后，浪打寒潮入穴青。
秋日感怀（清·毛世楷）　　七言律诗　押真韵	秋夜焚香醮玉真，秋河靥靥动星辰。人间何处投金濑，天上徒闻析木津。同学少年悲杜甫，美人迟暮感灵均。青天碧海吾无悔，且泛南溪采白蘋。
