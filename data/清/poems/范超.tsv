雪滩钓叟歌（清·范超）	雪滩钓叟人不识，持竿日坐滩头石。渭水遭逢事有无，英雄老作江湖客。问尔垂纶定几年，笑而不答须飘然。知君原乏求鱼志，击楫还吟《秋水篇》。垂虹桥门七十二，君家恰在桥边住。茅屋斜开白板扉，钓船横系枯杨树。日落沙头增暮寒，江天风雪正漫漫。朝来冻合无鱼钓，好脱蓑衣当酒钱①。
