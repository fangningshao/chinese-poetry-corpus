浴佛日游鼓山寺（清·钱镈）　　七言律诗　押东韵	以天分界负苍穹，下俯孤城指掌中。风送晴岚归别浦，日牵海色驾长虹。偶逢浴佛喧钟磬①，还与同人叶徵宫。杂坐淳于知乐甚，好将沈醉破尘蒙②。
竹仔门村庄步月（清·钱镈）　　七言律诗	荒郊绿暗暮烟横，刚被月来一望清。花气黏天如积水，竹阴洒地若浮萍。却嫌绝顶光偏小，纵过疏林影未平。野际徘徊欣有此，漙漙零露不胜情①。
