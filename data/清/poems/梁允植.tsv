桐庐道中泊舟候张东太不至（清·梁允植）　　五言律诗　押江韵	维舟芳草岸，帆影乱澄江。山市斜通渡，岩花艳到窗。狎入鸥泛泛，掠水燕双双。信宿期良友，孤怀对酒缸。
蒲坂早发（清·梁允植）　　五言律诗　押支韵	鸦飞城阙静，霜色晓凄其。野阔烟浮远，山高日出迟。依云看古寺，觅径绕村篱。东下黄河险，汤汤无尽时。
秋怀（清·梁允植）　　七言律诗　押微韵	摇落吾徒道日非，疏情应与世相违。喜看侠客芙蓉剑，学制骚人薜荔衣。已分青毡甘懒慢，何妨白眼看轻肥。栖迟燕市悲今昔，易水萧萧木叶飞。
