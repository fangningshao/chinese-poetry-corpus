过盘山古刹（清·福存）　　五言律诗　押元韵	翠微幽远处，樵径接云门。涧草自霜色，崖花余雪痕。山空人语寂，树密鸟声繁。欲访峨嵋老，无由倩野猿。
秋日过石景山（清·福存）　　七言律诗　押先韵	孤峰高插碧云天，涧水无声入小川。两岸芦花摇白雪，满溪松子落寒烟。哀猿何事临风急，老衲无心倚石眠。嗟我尘缘犹未了，马蹄閒踏自年年。
