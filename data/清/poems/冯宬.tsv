和汪芗圃丈甲寅元日题门韵（清·冯宬）　　七言律诗　押萧韵	地僻真教远市嚣，何曾爆竹听终宵。年随马齿骎骎长，事共鸿泥渐渐消。是处朝正沸车马，何人曲宴隔云霄。无端振触春明梦，如此韶光度寂寥。
秋日同金手山孙小兰游法源寺和手山韵（清·冯宬）　　七言律诗　押微韵	时烟一碧散林霏，马首西山对翠微。稍待朋曹问黄菊，莫论人海化缁衣。沧桑几劫唐余刹，身世都空汉上机。堪叹华亭老居士，僧庐息影竟忘归。
