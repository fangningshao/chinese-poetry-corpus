哭李实堂（清·郝植恭）　　七言律诗　押元韵	性情豪迈绝凡伦，怅望天涯有泪痕。生是四方无定客，死为万里未归魂。探囊牢落留诗句，荷锸佯狂对酒樽。移徒庭阶思旧况，不知明月已当门。
与吴述之夜话（清·郝植恭）　　七言律诗　押支韵	银烛烧残短几支，周旋我亦爱吾痴。论交每在忘形后，知士当于未遇时。客为看花能脱俗，诗如还债不嫌迟。书寮寂寂通宵话，强发高歌对酒卮。
