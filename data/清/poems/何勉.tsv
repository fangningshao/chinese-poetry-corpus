祭惠献贝子文（清·何勉）　　七言律诗　押阳韵	天潢出帅扫搀枪，旗指东南拯火汤。胆裂么么谈笑靖，声闻山海鼓金香。解悬闽浙仁功溥，享祀春秋德颂长。遗爱未忘逢善继，再来生佛裕前光①。
喜雨和韵（清·何勉）　　七言律诗　押尤韵	不愁大网漏吞舟，只恐量沙效唱筹。百计疗饥终末策，三祈得雨释千忧。田间喜色农夫面①，沟曲欢声泽水流②。原隰均沾勤树艺，伫观丰稔遍西畴③。
