志局偶成（清·罗桂芳）　　七言律诗　押鱼韵	百年志乘未成书，尽日搜罗校鲁鱼。往事传闻多失实，陈编窥窃半拘墟。欲将此笔分褒贬，莫把他人任毁誉。来岁春和花盛发，不知纂辑果何如①。
颂杨邑侯书惠士子（清·罗桂芳）　　七言律诗　押庚韵	牙签压架惠书生，桃李春来尽向荣。善政真能兼善教，仁言怎得似仁声。即今鲸海文风振，犹是龟山雅化行。忆我曾蒙传旧德，惭无史笔仿南平①。
