寒夜（清·蒋业鼎）　　五言律诗　押微韵	寒风发清响，木叶忽纷飞。微月澹樵径，疏烟生竹扉。隔林深犬吠，远寺夜僧归。闲步寻幽兴，相于拟息机。
送王兰泉先生归里（清·蒋业鼎）　　七言律诗　押冬韵	莼鲈归思满吴淞，渺渺江云隔几重。画舫柳垂春斗酒，香林梅发晓携筇。暮潮雨歇过三泖，明月烟深到五茸。何日更来寻旧约，寒山同听夕阳钟。
