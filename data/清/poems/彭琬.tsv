怀王辰若夫人（清·彭琬）　　七言律诗　押支韵	湖上烟生碧树枝，柴扉昼掩落花时。何当得睹双星貌，空羡擎来道韫诗。曲径茶香留夜月，朱栏鸟下看围棋。三春风雨愁深浅，病骨支离无限思。
锦堂春（清·彭琬）	莫云别未三秋，见月几番圆缺。自思量有限柔肠，惹闷怀千叠。灯花夜夜灰心，喜鹊朝朝饶舌。惟有杜鹃知我意，向枝头啼血。
