峡江道中二首（清·章钟祜）　　七言律诗　押庚韵	金陵回望暮云平，舟过洪都又几程。千里关河谙客况，一囊琴剑繫离情。乱山萦绕峰双峙，戍鼓凄凉夜五更。风雨蓬窗红烛灺，迢迢驿路此孤征。
春秋宫词 庄姜（清·章钟祜）　　七言绝句　押东韵	双眉黛锁闭深宫，絺绤凄其毂寸衷。早识红颜多薄命，肯将谑浪怨终风。
拟王渔洋三国小乐府 铜雀台（曹瞒）（清·章钟祜）　　押麻韵	邺下寻鸳瓦，当年阁建霞。云何头已白，犹想婿乔家。
