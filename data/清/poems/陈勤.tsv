夜绩课儿作（清·陈勤）　　五言律诗　押阳韵	丝丝缫不断，似我泪珠长。松静传虚籁，镫孤作细光。衔环非望报，画荻自堪伤。络纬闻深夜，同兹苦织忙。
秋日幽居（清·陈勤）　　五言律诗　押真韵	叶尽秋深候，西风扫屋尘。鸟饥空啄树，蛩冷渐依人。梦早消江汉，贫常算米薪。敝裙聊自补，累岁御冬频。
腊日书怀（清·陈勤）　　七言律诗　押支韵	门户频年强自支，孤儿长大忆当时。敢言母教能如父，肯为家贫废就师。事业已空馀手泽，诗书不误有人知。天寒欲雪乌犹噪，唤子宵归共一枝。
