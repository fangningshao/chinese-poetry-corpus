偕剑秋过小绿天庵访六舟上人不值（清·费丹旭）　　五言律诗　押东韵	一曲潆洄水，危桥宛转通。人来秋雨后，门叩夕阳中。旧梦追尘榻，新题认雪鸿。天涯健行脚，我亦感飘蓬。
十一月五日雪夜寒甚寄剑秋（清·费丹旭）　　七言律诗　押庚韵	雪压窗虚布被轻，梦回无那易愁生。漏声不尽自断续，镫影欲残时暗明。客馆早寒嗟岁晚，薄田迟税累秋成。不知此日门前路，一笑何人访戴行。
