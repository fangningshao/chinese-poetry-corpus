春日西郊（清·田梦月）　　七言律诗　押麻韵	山家游遍复渔家，布袜青幐兴未涯。闲步夕阳临断岸，偶成新句画平沙。晴川犊健犁芳草，古渡樵归带野花。欲问阮宣居止处，隔林遥指酒旗斜。
寄答太乙先生（清·田梦月）　　七言律诗　押鱼韵	秋风袅袅雁飞初，千里京华一纸书。史馆声名綦叔厚，文园消渴马相如。扁舟半夜难乘兴，杯酒经年叹索居。久阙报章非为懒，颍滨无计觅双鱼。
