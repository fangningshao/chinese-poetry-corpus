壬辰1832春来澎办赈务临行赋此为蒋怿庵刺史志别（清·沈长棻）　　七言律诗　押删韵	征帆西指几回还，天险孤悬岛一湾①。村有居民皆近海，墙多古石却无山。夙因瘠土耕渔苦，况值灾时稼穑艰。不是明公妙为政，何缘风景得安閒②。
壬辰1832春捧檄来澎随同周芸皋观察查办抚恤蒙赐书画联扇赋诗申谢（清·沈长棻）　　七言律诗　押虞韵	春潮月夜①载驰驱，传送②牙樯到海隅。风起垂虹劳险渡③，星飞挽粟济灾区。耕渔得复流离子，童叟应无庚癸呼。策用方平名相业，此乡薯米不须沽④。
