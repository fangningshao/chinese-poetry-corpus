南徐从舅氏陈沧洲先生看月和韵（清·彭廷梅）　　七言律诗　押庚韵	元霜捣得色凄清，珠比精华玉比莹。几向人间分晦朔，方从天上见亏盈。龙光气肃金山寺，海水氛迷铁瓮城。我欲凭虚凌斗极，频招子晋夜吹笙。
冬初同谢皆人韩钦甫侍慎郡王贯台应教（清·彭廷梅）	虚空静无尘，微风动修竹。疏影泻翠阴，簌簌声断续。短景延冬晷，野径余秋菊。相对澹忘言，千古成香谷。
