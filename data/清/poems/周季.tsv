如梦令 早春（清·周季）	报到东风已到。雾散烟沉晴晓。红日照梅梢，新柳枝头丝袅。春早。春早。窗外一声啼鸟。
唐多令 秋夜追和叶琼章韵（清·周季）	蛩絮短长更。凉侵衫袖轻。透窗棂、淅沥风鸣。渐觉短檠多意味，好伴取、读书声。四壁冷清清。孤帏影易惊。把桐君、几上聊横。流水欲弹还又歇，残月落、一天青。
卖花声 风雨惜梅（清·周季）	子鹤妻伊，高士襟期相许。任春来、娇歌艳舞。繁华载路，独占深山坞。王孙有意终非伍。琼琪满树，恨杀无情少女。恣摧残、更加连雨。师雄清梦，历乱寻何处。难触目粘泥籍土。
