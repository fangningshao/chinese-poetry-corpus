晓起望诸峰积雪口占一绝（清·丰绅殷德）　　七言绝句　押寒韵	晓瞻积素遍巉岏，缥缈云封十八盘。我欲乘风超汗漫，遥知高处不胜寒。
春晴野望（清·丰绅殷德）	西山积雪消，霁色散平楚。微风扇淑气，闲云澹容与。溪流春涨主，历历鱼堪数。悠扬远寺钟，掩映隔村树。翠壁倚高寒，晴霞横一缕。阳阿花欲绽，幽涧禽交语。羡彼山中居，遐观独延伫。
