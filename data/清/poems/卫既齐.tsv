送朱锡鬯（清·卫既齐）　　七言律诗　押先韵	隋堤官柳无多路，杜牧风流正壮年。两岸酒旗临水店，半窗书卷过江船。寒潮断处家山近，梅雨晴时客梦悬。燕市风光还忆否，雄谈清夜烛花圆。
登宣武门楼有感（清·卫既齐）　　七言律诗　押阳韵	白云连塞树苍苍，矫首西山揽大荒。画角宵吹城上月，羽林寒带殿前霜。柱标马援功名薄，书著虞卿岁月长。尚忆黄金收骏骨，高台徙倚向残阳。
