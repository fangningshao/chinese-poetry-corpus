在荔浦忆永福县宅（清·纪曾藻）　　七言律诗　押阳韵	传舍匆匆又促装，苦思水竹即沧浪。霜痕染树红踯躅，山影浸江青凤皇。锁印恰当开瓮后，放衙时到小桥旁。牙章虎节南关路，记取先生旧草堂。
与王老圃夜话（清·纪曾藻）　　七言律诗　押尤韵	春寒侧侧怕登楼，冻雨残云似暮秋。良药谁为养生主，小诗还可伴牢愁。风湍卜筑思严武，火色功名让马周。与子对床论剑术，也能飞鞚试吴钩。
