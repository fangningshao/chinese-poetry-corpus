游山途中作（清·嵩山）　　五言律诗　押萧韵	动即就幽迹，罕辞山路遥。人寻芳草渡，烟断夕阳桥。入谷花相迓，隔林僧见招。禅庵知不远，一磬出云霄。
初夏午后睡起（清·嵩山）　　押支韵	初夏雨露重，园林浓翠滋。啼鸟不知名，去来无定时。蝉音动高柳，藕叶生浅池。晚花弄余香，幽竹稀俗姿。昼长午睡足，屋影移阶迟。老幸终日闲，安意何所为。悠然饮北窗，消受薰风吹。
