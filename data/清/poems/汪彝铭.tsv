青阳县（清·汪彝铭）　　押祃韵	劳人恋晓衾，程途起戊夜。冈势复崚嶒，随溪上而下。峭石插远空，一径通幽罅。晨曦动林端，葱翠光四射。树多山不蛮，萧飒安知夏。青阳古陵阳，镇名尚凭藉。峨峨九子山，陆地莲花化。此处怀诗仙，何年访书舍。
对月（清·汪彝铭）　　押真韵	移榻纳凉乐事，行杯托兴闲身。月下一声长啸，庭前四顾无人。
