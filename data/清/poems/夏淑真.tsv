乳燕飞（清·夏淑真）	一读伤心稿，记当时、偷声减字，尽多同调。一样情天同受劫，却早破除烦恼。因想到、兰闺静好。记谱双声评花馆，叹仙才、慧福如君少。断肠句，笔尖扫。闲愁闲恨何时了。算年年、悲离苦病，也都尝到。黑黬罡风吹一霎，吹得画楼春杳。剩几幅、瑶笺绝妙。无那荀郎太凄悒，恨秦台、不作双飞鸟。歌楚些，为君吊。
