失卫（清·岳映斗）　　五言律诗　押庚韵	忆昔经离乱，以之寄死生。星飞汾水绝，电逸太行平。委曲逢人意，艰辛只自明。一朝青枥下，风雪怅无情。
抑搔（清·岳映斗）　　五言律诗　押豪韵	玉绳宵且尽，昆岫月将韬。古木红云曙，新滩碧浪高。下除寻拄杖，穿径棘围祹。暂取鸡翁意，聊宽此抑搔。
十亩（清·岳映斗）　　七言律诗　押先韵	闲闲十亩桔槔颠，火映荒篱倦鸟还。畦碧偶惊秋水至，人稀疑数晓星悬。颠狂骨性由来有，放浪乾坤此地偏。咫尺玉泉登顿少，镜中烟雨海天连。
