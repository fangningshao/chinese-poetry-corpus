桐洲杂诗（清·陈遇夫）　　五言律诗　押元韵	远俗宜吾道，移家住水村。估帆朝逐市，渔火夜过门。风静微留岸，潮归浅出源。小洲行处有，随意筑新园。
江门晚泊（清·陈遇夫）　　七言律诗　押东韵	江门春水晚来风，一望微茫向远空。几夕波涛惊客梦，十年沧海老渔翁。潮生崖岛遥天白，云散疏林野火红。赖有醉乡风日好，一尊长卧月明中。
