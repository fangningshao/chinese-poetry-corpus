莲潭雨后（清·庄天釬）　　七言律诗　押尤韵	云捲西风一抹浮，潭空霁景涨悠悠。红蕖花谢蛙声晚，白鹭舟摇雨后秋。薄霭藏阴归绝岛，轻鸥晒日卧荒洲。凭临如许堪惆怅，剩水残烟望未收①。
石榴花（清·庄天釬）　　七言律诗　押麻韵	翠叶朱英映槛斜，薰风乍度展狂花。枝拖火齐烧新月，蕊缀丹珠妒晚霞。龙烛辉时开绛帐，缃罗栽就补红纱。可怜梅雨轻飘后，金谷②无因色太奢①。
