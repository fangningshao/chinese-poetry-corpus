江亭春望（清·庞鸿文）　　七言律诗　押灰韵	觚棱佳气捧去来，辉映昭王旧日台。黍谷几吹邹律暖，析津频泛汉槎回。山连榆塞形原壮，水咽桑乾冻未开。为望蓟门烟树里，此中应有栋梁才。
题张雨生模黄小松坡公石铫图（清·庞鸿文）　　七言绝句　押先韵	小聚城南尺五天，六街腊鼓又催年。一瓯苦茗饶乡味，却忆家山玉蟹泉。
