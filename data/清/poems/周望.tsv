徐稼翁移居（清·周望）　　七言律诗　押鱼韵	羡君新卜鹿门居，岸帻高吟处士庐。留得春风花下酒，课存秋雨案头书。轩窗岑寂心无竞，竹石经营意有馀。惟惜旧朋相隔远，幽怀渺渺独伤余。
送慎言弟还武陵并寄子靖南宫昆季（清·周望）　　七言律诗　押阳韵	弱冠相逢志激昂，即今重晤鬓俱苍。侧身天地容鸠杖，弹指光阴老雁行。数日言旋期太短，一尊道故话偏长。西还寄语诸昆弟，诗酒情耽较昔狂。
