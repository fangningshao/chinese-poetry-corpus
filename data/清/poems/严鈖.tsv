赠仙海（清·严鈖）　　七言律诗　押真韵	惨绿年华著白身，王孙宝玦黯风尘。多情天地偏生劫，无定文章最误人。作达但谋千日醉，佣书难救一家贫。不求仙佛求逃世，何处桃源许问津。
十月十五日为先君讳日舟中志哀（清·严鈖）　　七言绝句　押萧韵	回首家园魂暗销，白杨衰草冷萧萧。篷窗一把孤儿泪，流到坟头当酒浇。
