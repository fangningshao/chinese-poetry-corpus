清远峡（清·邱象升）　　五言律诗　押蒸韵	委折江如线，锋棱势益增。晓昏云气变，雷雨石痕崩。洞古空猿迹，庵荒暗佛镫。客心愁入暮，高峡尚层层。
苦竹渡（清·邱象升）　　五言律诗　押东韵	夕阳残影没，衰眼翳长空。树暗惊人语，溪寒避虎风。戒心齐击柝，野火乱烧丛。前路津门是，星华望未通。
江上杂兴（清·邱象升）　　七言绝句　押虞韵	白门霜落柳条枯，谁买银鳞过酒垆。万里行人千里雁，夕阳相对下菰芦。
