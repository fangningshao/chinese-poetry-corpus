登北固山（清·王曜升）　　七言律诗　押麻韵	雄峰高枕瓮城斜，有客登临送晚霞。水气暗吞山顶寺，江云遥护海门沙。天低雁鹜来千里，地迥星河落万家。指点旧朝形胜在，吹愁何处起悲笳？
端午先忌（清·王曜升）　　七言律诗　押歌韵	馀生十载恨蹉跎，令节闲门掩薜萝。剩有蛟龙蟠大泽，空闻箫鼓发层波。三闾怨在馀香草，九地恩深废《蓼莪》。惭愧王修能罢社，葛衣检点泪痕多①。
