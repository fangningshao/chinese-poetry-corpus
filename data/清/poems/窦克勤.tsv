耿嵩阳先生邀同刘子维郭渭石耿孝标游龙潭（清·窦克勤）　　五言律诗　押冬韵	携手中林去，潭看第几重。悬崖流日影，飞瀑润嵩峰。雷雨时交至，烟霞忽半封。山中多变化，疑是护潜龙。
赴刘子维约同郭渭石刘孟元游少林晚宿法王寺（清·窦克勤）　　七言律诗　押灰韵	逶迤岳下共徘徊，次第登临一径开。寺护荒烟邻虎窟，潭浮肃气近龙台。青山暮影随波转，白雪高吟爱月来。为叩僧门聊一问，红尘何处是蓬莱。
