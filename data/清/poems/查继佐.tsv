送朱锡鬯北归（清·查继佐）　　五言律诗　押歌韵	自负人谁识，其如世道何。耽书诚有癖，快语慎无多。月影东南小，江声日夜磨。与君期岁暮，袖草一来过。
夜泊七里滩（清·查继佐）　　七言律诗　押先韵	小棹凝寒落日边，碧空削出水云偏。烟将帆影疑前浦，雨共滩声度短眠。客去无星临此夕，我来何处认当年。只应郑重高深意，未是桐江莫与传。
