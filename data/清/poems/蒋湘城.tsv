读史（清·蒋湘城）　　七言律诗　押侵韵	不觉风尘岁月侵，野田春树浩成林。群儿岂解东门啸，夜火俄惊大泽深。郑鹿知亡惟走险，鲁鸮来集为怀音。汉廷长吏如龚遂，郡国何劳绣斧临。
项王（清·蒋湘城）　　七言律诗　押阳韵	江东亦是龙兴地，一跌归来霸业荒。虚遣郎中留戏下，岂知王气在咸阳。孤军不令收全楚，衣绣何曾到故乡。地下英雄应一笑，偶然成败讵天亡。
