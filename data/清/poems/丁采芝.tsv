百字令 病怀（清·丁采芝）	露华侵晓，酿春寒种种，动人愁绝。底事三更眠不稳，窗外雨声凄切。细数铜壶，频添绣被，兽碳红炉灭。心情无那，不知还向谁说。况是十载离家，半生作客，入世遭磨折。辛苦好偿儿女债，赢得病怀如结。梦绕青门，枕凝红泪，瘦影横残月。晨鸡三唱，醒来又听檐铁。
浪淘沙 重读生香馆诗词题后（清·丁采芝）	开卷便生怜。好句如仙。玉钗敲断梦难圆，如此韶华如此过，那得延年。底事不成欢。月夕花天。怀人题遍衍波笺。个里伤心人不晓，说也凄然。
