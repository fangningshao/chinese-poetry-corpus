过褚渔黄山居（清·谢志发）　　五言律诗　押支韵	数峰深曲径，返朴遂栖迟。虚室云为牖，成邻鹤在枝。漱甘临涧石，遁迹称茅茨。客至青精饭，长镵共采芝。
过旧送别处（清·谢志发）　　五言绝句　押先韵	忆昔亭前柳，分携曾系船。至今攀折处，犹是锁愁烟。
春日送张梅庄之维扬二首（清·谢志发）　　七言绝句　押有韵	春郊烟景浓于酒，万缕千丝堤畔柳。当杯惜别暂流连，长条能绾离情否？
