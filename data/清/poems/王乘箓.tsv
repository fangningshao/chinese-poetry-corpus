早春游五莲寄丁野鹤（清·王乘箓）　　五言律诗　押文韵	雪尽石花合，冰消水道分。山光晴带雨，海气晚蒸云。独坐扪松树，闲行见鹿群。地偏心与远，此际惜无君。
送人从军（清·王乘箓）　　五言绝句　押职韵	系马官道旁，沽酒石桥北。不敢再淹留，为君壮行色。
秋闺怨（清·王乘箓）　　五言绝句　押寒韵	汉家新战胜，有信说平安。含泪亲刀尺，关山月正寒。
饮江上楼（清·王乘箓）　　七言绝句　押先韵	画楼高起绿杨边，美酒楼中斗十千。醉倚江云看江水，晚风时过打鱼船。
