水寨岭（清·黄仲骐）　　押俭韵	上山复下山，逾险还入险。潜踏巨鳌背，局步形神敛。四围岚岭合，一线走崖广。不识经过处，炊烟几万点。明明见高峰，飘忽云际掩。一曲复一重，密蒙乱风飐。最下光明界，乃见桃花𡹮。净扫旧衣襟，烟痕淡如染。
暮归（清·黄仲骐）　　押寘韵	微雨湿凉烟，暮色霭然至。钟声出白云，知有云中寺。草根乱虫鸣，列星森就位。远火照江村，流萤忽如坠。浩歌下烟萝，一静了万类。
