过惶恐滩（清·沈炯）　　七言律诗　押寒韵	叠叠青山势郁盘，片帆遥溯赣江澜。危滩共指名惶恐，古县空闻号万安。风撼巅崖崩巨石，雷喧涧壑走惊湍。劳人略与孤臣似，不独东坡泣路难①。
书怀（清·沈炯）　　七言律诗　押尤韵	七度长江向石头，依然踪迹半沉浮。草玄字字翻成白，刻棘年年未类猴。老我也曾磨铁砚，古人先已敝貂裘。从兹万里堪乘兴，浩荡难驯似野鸥。
