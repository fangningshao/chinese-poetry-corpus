破龙涧（清·黄彦）　　七言律诗　押侵韵	满眼诗情祇自寻，支筇踏遍破山阴。树分浓淡云林画，涧泻凄清叔夜琴。薄霭轻笼岚气静，晚烟低罨鸟声沈。行来忘却松风吼，疑是惊龙穴底吟。
村居杂感（清·黄彦）　　七言律诗　押微韵	悟得从前事总非，杜门无事结交稀。常投却老休粮药，时典驱寒夹絮衣。来往闲云随自适，飞鸣小鸟亦知机。此身甘作书中蠹，养得仙胎脉望肥。
