乙亥春得读遂堂先生庆芝堂集既卒业遂成长句以志向往之诚（清·金梦麟）　　押漾韵	风雅道既遥，斯文久沦丧。往者不可作，来者将安向。所以浮靡音，啁啾转相饷。苟非绝代人，焉能持风尚。天心觉颛蒙，中原起宗匠。师古得精意，见者惊奇创。出入汉魏间，或溯先秦上。晋唐诸巨公，屹立不相让。众善既兼综，变化穷殊相。大业包隆古，近代谁与抗。遂令奋往心，专一无他向。讵曰能追随，慰我平生望。
