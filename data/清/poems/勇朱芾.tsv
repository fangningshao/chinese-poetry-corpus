古柏诗（清·勇朱芾）　　五言律诗　押阳韵	郁郁南山柏，结根宗袥旁。三槐同表瑞，五桂并流芳。得地心缜密，参天气激昂。千秋怀季子，让德被吾乡。
挽芸发吴君（清·勇朱芾）　　五言律诗　押虞韵	青蔼千峰暝，悲风万古呼。其谁挂宝剑，应有奠生刍。皓月东方陨，长松夜壑枯。山泉君所爱，声到夜台无。
挽砚兄何云仪二首（清·勇朱芾）　　七言律诗　押庚韵	北来谁与话离情，几度欢然倒屣迎。接膝每忘时已晚，谈心常到月将横。素期白首同归尽，岂料青骡先启行。华屋山邱无限痛，从今不忍向南城。
