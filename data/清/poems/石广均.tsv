长溪山途中作（清·石广均）　　五言律诗　押阳韵	一登云外岭，世界自羲皇。日薄山岚重，溪喧水碓忙。松阴高不落，竹气暗生凉。何处红尘到，风来草亦香。
宿南镇（清·石广均）　　七言律诗　押虞韵	吟魂小觉境蘧蘧，夜籁萧骚感故吾。短轭冲霜牛铎冷，枯萁入栈马声粗。地连东海诗逾壮，天远西山梦渐无。最是五更残月里，照人镫影一星孤。
