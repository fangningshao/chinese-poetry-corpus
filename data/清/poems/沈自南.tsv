同韩倬次雪声远登快风阁兼寄怀绎堂（清·沈自南）　　七言律诗　押侵韵	秋来杰阁共登临，极浦遥山入望深。吴苑弟兄欣聚首，梁园宾客最关心。蒹葭拂浪浑如雪，橘柚垂烟半似金。指点江乡尽图画，迟君墨妙一题襟。
春暮钱牧斋宗伯过访（清·沈自南）　　七言律诗　押尤韵	登仙曾羡李膺舟，何幸兰桡复此留。下士昔传东阁盛，著书终许石渠收。花飞江上泥衔燕，柳绾亭边浪狎鸥。拟得《三都》待题品，当年玄晏最风流。
