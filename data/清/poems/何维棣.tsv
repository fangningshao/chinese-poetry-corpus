麓山怀古（清·何维棣）　　七言律诗　押先韵	谕苗台下雨如烟，天马浮岚落眼前。往日旌旗馀杀气，至今桴鼓出群贤。橘洲屡阻和夷策，西屿争传檄蜀篇。寄语防边诸将吏，异时灵麓即燕然。
游峨眉归偶成（清·何维棣）　　七言律诗　押歌韵	海南笠屐遍经过，咫尺仙乡不到何？未倚青冥追太白，空谈翠埽笑东坡。心知吾道高深在，身入名山福寿多。宝瑟琼箫殊好事，一筇五日踏三峨。
感怀（清·何维棣）　　七言律诗　押微韵	肯信村廛有是非，年来阅世学忘机。枕中车毂难妨梦，画里江船且当归。北地有人耕陆海，西山终古送斜晖。惊心寒雁程三万，似避刀弦并力飞。
孤舟吟（清·何维棣）　　押侵韵	倦马嘶旧都，宾鸿归故林。念我远游客，恒年滞江浔。登楼眺南天，家园晻云岑。矧兹秋气凉，关河红叶深。严霜肃大野，宵风吹我襟。荣利讵不羡，羁思固难任。既触梁鸿悲，谁怜庄舄吟。
游鹿鸣山歌（清·何维棣）	仙都昂首标孤青，谁与抗者惟鹿鸣。仙人遗鹿说悠渺，东坡有诗山乃名。以人传物物传地，胜游文藻垂千龄。长公龛侧岩花馨，曲廊下俯南宾城。左枕青牛右白马，波光云气纷阴晴。古窦纬藤萝，流泉甘且清。炎天日方午，累榭风泠泠。绿阴为海不知暑，岷水西来如带萦。地属公家百不禁，往往呼卢远心无杂迹，随在得真还。阅世摩孤剑，围书坐万山。雪天生气出，人海寄身閒。愧少匡时略，梅花且闭关。
