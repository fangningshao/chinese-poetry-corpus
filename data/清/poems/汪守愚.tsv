辛酉九日示弟辈（清·汪守愚）　　七言律诗　押阳韵	多难登临易感伤，天教薄暝黯重阳。雁鸿零落犹成列，鸡犬平安岂待禳。小市祇工桑榨酒，闲官久已枣为粮。折萸试问诸昆弟，犹胜登高各异乡。
石佛寺（清·汪守愚）	怪峰如莲花，古佛坐其蒂。石室云为门，微风自开闭。昔年采石人，雕凿只随意。妙明出顽矿，是即最初地。千螺释迦髻，十丈修罗臂。石火诗中禅，斧劈画中诣。会从奇险间，拜佛问其谛。
