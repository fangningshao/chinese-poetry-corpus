留别吴门诸子二首（清·严启煜）　　七言律诗　押萧韵	夕阳衰柳系归桡，离思孤随雁影飘。岂类穆生忘没醴，自伤伍相久吹箫。游云变灭元无定，盘谷宽闲实见招。只惜旧时诸伴侣，春灯花下隔吟瓢。
榆皮行（清·严启煜）	井庐无烟野无草，万户嗷嗷缺一饱。村南村北总成群，去剥榆皮行及早。何人括尽榆荚钱，枯干只剩榆皮坚。榆皮可食少官税，悔不种地成榆田。枝头聚雀泣相语，新长嫩芽君莫取。雀乎雀乎慎勿争！我辈舍榆方掘鼠。
