江口驿夜泊（清·王宗献）　　五言律诗　押尤韵	系缆寺边洲，闻钟识寺楼。风声江树夜，雨气客船秋。古驿花峰矗，山城丽水流。舟人相向说，南去近交州。
高阳道中（清·王宗献）　　七言律诗　押麻韵	客思茫茫未有涯，又携春梦上征车。荒原落日生磷火，平野西风起白沙。吹入诗情如中酒，投来旅店似归家。沿城一带寒林影，暝色苍苍集乱鸦。
