和新柳元韵（清·杨廷璋）　　五言律诗　押真韵	条风轻荡漾，弱柳不胜春。会见成阴日，能忘种柳人。晓莺眠未稳，浅黛雨初匀。且喜垂新绿，盈盈不染尘。
南郡多热冬月桃花盛开咏此以志物候之不齐云（清·杨廷璋）　　七言律诗　押灰韵	十月桃花斗岭梅，夭红点点为谁开。瘴天漏泄春光早，荒服炎蒸造化回。酒晕玉腮香淡荡，月明珠箔影徘徊。刘郎几度迷仙径，却向三冬自剪裁。
