岘山望金精（清·彭任）	金精之人已飞去，金精之洞窈如故。天地于尔钟灵奇，峭壁纡回开石户。世人不识太古意，独此归功汉代女。忆昔十里出城郭，苍松百树依丹壑。我当病暑一来休，住此十日胜服药。何如今来屋其巅，动长子孙老耕凿。都邑为野山为城，西风日暮俯寥廓。
穷士（清·彭任）　　押先韵	金山有穷士，寒暑未知年。曾向冰天饭，常乘露地眠。居行无定止，琴瑟不须弦。得酒饮难醉，梦梦视上天。
