从龚孝升先生联船淮阴赴司马理颀公招（清·程邃）　　五言律诗　押尤韵	元礼陈宾盛，谁方雪夜舟。相思千里驾，吟弄五湖流。分食通心醉，飏帆疗客愁。景移云日好，动息一江鸥。
过万年少隰西草堂（清·程邃）　　五言律诗　押真韵	值得渔夫棹，江梅隐雪津。黄河冰腹厚，白草马蹄春。既释隆中业，还为川上人。友生难解事，往行不须论。
