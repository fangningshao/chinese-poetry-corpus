赠别朗先上人兼讯沈耕岩夫子（清·梅枝凤）　　五言律诗　押先韵	知君湖海意，多为乱离坚。客路看秋叶，江楼起戍烟。归家言拜母，浪迹岂逃禅。此去兰溪上，孤怀好与传。
伏生墓（清·梅枝凤）　　七言律诗　押冬韵	九十传书老博士，邹侯故国有遗踪。丰碑不复遭秦火，孤墓依然是汉封。麦秀平畴深雊雉，山空隔岭远鸣钟。只今祠庙荒榛里，丹壁辉煌照古松。
