古镜（清·陶窳）　　五言律诗　押东韵	先秦遗篆在，想象出深宫。明月不生处，清光时与同。有形随自应，无相本来空。白尽人间发，全归一照中①。
冬草（清·陶窳）　　五言律诗　押支韵	三径经冬掩，飘零对汝时。未充君子佩，徒结美人思。世态看蓬转，孤心感鬓丝。平生抱微尚，不与众芳期①。
送张超然（清·陶窳）　　五言律诗　押寒韵	闽粤无多路，思君见面难。高文朋辈重，落叶客程寒。残腊惠相访，素丝劳共弹。重华不可作，幽思更无端。
望零丁洋寄怀友人（清·陶窳）　　七言律诗　押歌韵	两年九月此经过，极目沧茫感逝波。穷岛汉槎无限路，秋风禾黍自成歌。忠臣泪带寒潮长，楚客悲逢落叶多。欲寄相思凭去雁，故人归梦杳星河①。
喜屈翁山远归（清·陶窳）　　七言律诗　押蒸韵	传书闻汝滞边城，此日归来感慨增。数冒严霜行万里，独寻荒草拜诸陵。相逢客舍难为泪，自叹河山不共凭。欲把离忧付流水，高楼同醉酒三升。
秋望（清·陶窳）　　七言律诗　押青韵	数声离雁下寒汀，世事相看散野萍。入水苦匏思共济，望秋蒲柳感先零。忧心满似将圆月，旅鬓疏同避晓星。独洁糈粻候槎影，美人空自隔沧溟①。
