赠谭复堂先生（清·吴俊卿）　　五言律诗　押元韵	种柳红尘隔，填词白屋温。天宽容故我，地僻闭閒门。冷抱箧中集，凉开湖上尊。归来陶靖节，松菊想犹存。
强饭（清·吴俊卿）　　五言律诗　押微韵	强饭能驱病，禁寒惯典衣。打头朝雨下，梳发旅尘飞。潮影白沈屋，石苔青刺扉。无人慰寥落，梁燕故依依。
赠野僧青望（清·吴俊卿）　　押阳韵	黄茅盖屋石堆墙，浦浦风回薜荔香。笼阁夜镫通窈窕，雨出流水犯凄凉。月明古庙蛇神出，路滑秋芜马足荒。输与山僧摊粥饭，笑人行役太匆忙。
