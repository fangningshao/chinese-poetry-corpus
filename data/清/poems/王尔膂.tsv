瓒甥诗至次韵答之（清·王尔膂）　　五言律诗　押歌韵	羡尔桐阴什，才随雁影过。承家良足韪，似舅未为多。彩笔秋垂露，灵心夜贯河。由来风雅事，无若后生何。
谡园看红叶（清·王尔膂）　　五言律诗　押真韵	不知青玉树，谁作赤霞匀。老至翻能媚，秋深欲当春。无风宵亦坠，著露晓尤新。何事悲萧索，寒光自照人。
有以琴命予者赋谢（清·王尔膂）　　七言绝句　押支韵	雁行中断最堪悲，壁挂青桐匣贮丝。日上晴窗闲袖手，十年心事阿谁知。
