嘉定州（清·钱中枢）　　五言律诗　押尤韵	地势九峰合，人烟四望稠。江流清见底，木叶翠无秋。渔户獭为网，山家竹作楼。亦知汉嘉守，真个胜封侯。
登白云寺途中即景（清·钱中枢）　　七言律诗　押庚韵	日日泥途困客程，穿岩还仗篾兜轻。人间险阻穷今日，眼底山川冠此生。黄蝶趁花纷梦影，飞泉落石走雷声。白云已别吾心在，松柏森森逗晚晴。
