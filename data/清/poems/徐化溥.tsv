河梁曲（清·徐化溥）	苏武与李陵，结发侍汉廷。何以风雨夕，把手话飘零。青海一雁足，河梁两黄鹄。冰雪孤臣心，血泪他乡哭。他乡血泪可若何，秋风万里渺关河。可怜别后魂相逐，生死天涯入梦多。
明妃曲（清·徐化溥）	烟锁宫花鸟声寂，栏干秋月梦中泣。汉家长门老阿娇，老死深中无人识。明妃一日别故宫，露桃入殿动春风。天子低徊先生光彩，绝胜黄金买画工。鸿雁传声嘹呖，况是蛾眉重远国。至今高冢拂云寒，塞草芊芊青山色。
