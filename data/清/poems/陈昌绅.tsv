狮子林今为吴中黄氏废园（清·陈昌绅）　　五言律诗　押东韵	叠石摹山格，奇礓曲折通。广庭成结构，危磴接玲珑。碨磊当轩出，狻麑据座雄。云林共高致，皴染画图工。
虎丘新构灵澜精舍嘉定钱少詹书海涌峰三字石刻尚存分隶绝雄伟（清·陈昌绅）	憨公卓锡地，苔涧昔曾经。山寺有兴废，泉流无古今。云岩清梵答，海涌夕岚阴。名迹怀前辈，潜研诣力深。
