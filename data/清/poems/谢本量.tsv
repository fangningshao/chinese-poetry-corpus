秋塞（清·谢本量）　　五言律诗　押删韵	雁归不少待，秋气满关山。今夜悲凉月，照人生死颜。黄沙骄战马，白露湿刀环。何日楼兰斩，将军命赐还。
秋闺（清·谢本量）　　五言律诗　押支韵	桃花红烂漫，是妾送行时。今夜闺中月，照侬别后思。秋声边露白，雁尽塞衣迟。非作征人妇，此情良不知。
寒食日诸罗署中偶作（清·谢本量）　　七言绝句　押尤韵	百花开放出墙头，隔岁榴红子未收。细雨东风作寒食，故山西望海云稠①。
