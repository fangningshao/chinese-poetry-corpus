闻和斋陈三兄在大昆麓庄截筒化字率此寄赠（清·林师圣）　　七言律诗　押虞韵	截筒化字昔人无，敬圣如兄孰与俱。僻地休教遗剩画，清风尚可扫微污。且将食古归君子，竟把虚心勉士夫。自此乡村知傲效，琅玕值足当洪垆①。
跋陈握卿与善录（清·林师圣）　　七言律诗　押先韵	聚首相亲数十年，曾披著述辑成编。承家历历名言在，淑世昭昭雅训传。说备东平心最乐，谈赅司马德为先。从教海外遵鸿诲，与善应多积善缘①。
