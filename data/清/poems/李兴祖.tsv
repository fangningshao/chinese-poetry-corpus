旅店和沈绎堂先生壁间韵（清·李兴祖）　　五言律诗　押麻韵	十年常作客，一宿似还家。古道多垂柳，荒村正落花。岸侵溪水阔，云淡夕阳斜。壁上诗堪和，挥毫趁晚霞。
丙寅春日判瑞田三过访琅琊署（清·李兴祖）　　七言律诗　押先韵	绿柳红花逼禁烟，解貂酤酒纵留连。买山惟乞分司俸，饷客还余博士钱。剧饮顿能消久渴，深谈犹是胜高眠。流光莫听轻抛掷，旅次春风又一年。
