恭和御制赐朝鲜琉球安南诸国使臣诗（清·阮偍）　　七言律诗　押真韵	九十韶光甫二旬，灵园莺燕报春频。星驰轮辔趋行殿，云集衣冠拜圣人。仰见英君德得寿，可知天命敬惟亲。金章玉席洪恩浃，泸伞难酬顶踵仁。
次东山偶忆兰溪渔者（清·阮偍）　　七言律诗　押微韵	东鲁行车雨雪飞，偶怀閒客钓鱼矶。二伦情谊心相合，十载穷通命每违。不审役形当世事，何如拭目看时机。首阳今日无人问，也任夷齐采尽薇。
