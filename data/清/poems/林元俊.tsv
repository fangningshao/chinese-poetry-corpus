有感（清·林元俊）　　七言律诗　押鱼韵	贫病交攻久未除，愁来难放两眉舒。冰弦不遇钟期识，破甑频同范叔虚。自惜鲋鱼居涸辙，谁怜骐骥困盐车。纵教沦落长如此，慰我还凭架上书①。
秋夜（清·林元俊）　　七言律诗　押阳韵	西风瑟瑟夜凄凉，何事萦心旅梦长。蛩韵和①秋吟远砌，萤灯带月照高梁。倾觞自许三更醉，对菊频分一段香。最厌邻家砧杵急②，声声尽是捣愁肠③。
