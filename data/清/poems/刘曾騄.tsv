十一月二十八日移入任城梦园是日为王宜人忌日感而有作（清·刘曾騄）　　五言律诗　押先韵	辛苦买山钱，山居亦自怜。《大招》曾此夕，小别动经年。翠被生寒夜，麻衣扫雪天。芦帘兼纸阁，镫烬不成眠。
七月二十九日得秦中赵岳生司马书知女弟于去岁四月朔日殂谢诗以哭之（清·刘曾騄）　　七言律诗　押鱼韵	离家一别十年余，噩耗传来泪袭裾。谢女空留残雪咏，鲍兄偏少大雷书。真成踽踽孤行客，尚想亭亭问字初。孰使才人悲远嫁，秦关西望雁行疏。
