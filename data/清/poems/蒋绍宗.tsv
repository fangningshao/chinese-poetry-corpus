斋居晓起（清·蒋绍宗）　　五言律诗　押冬韵	四面山俱古，澄怀听晓钟。圣朝崇大祀，天下重先农。鹤立孤生石，云蟠不老松。悠然思太上，礼数自从容。
陪祀炎陵恭纪（清·蒋绍宗）　　七言律诗　押支韵	犹然怀葛混濛时，教稼通商万古宜。德泽直令湘水远，神皋合与祝融奇。岂因采药来南国，亦似巡方葬九嶷。得侍使星陪一祭，梅花香里读穹碑。
和韵灵保《秋夜不寐偶成小诗示攸县蒋春岩主人》（清·蒋绍宗）　　七言律诗　押庚韵	平原数尺漫荒城，乃速朱幡冒暑行。己溺为怀民愠解，推恩及下弊源清。三旬日食皆□□，半万蜗居已代营。寄语即安诸赤子，须知忧惕此何情。
