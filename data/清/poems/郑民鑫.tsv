村中晚晴（清·郑民鑫）　　五言律诗　押侵韵	雨止云光散，风收岚气侵。断虹穿涧远，返照入林深。野巷鸣归犊，高枝噪暮禽。村居无别乐，好静守初心。
初秋偶成（清·郑民鑫）　　七言律诗　押歌韵	荒凉馆舍夏初过，间倚松枝静养和。树果渐垂经雨重，庭花难数入秋多。佐餐时或烹葵菽，惮暑偏宜著绮罗。最是羲皇堪傲处，开窗一梦到南柯。
