閒吟（清·黄瑞莲）　　七言律诗　押元韵	草色连天没烧痕，数声啼鸟出渔村。山容过雨青连岸，柳色笼烟绿到门。远水独归彭蠡阔，群峰都让小孤尊。江干閒步微吟久，自写新诗侑酒樽。
武昌怀古（清·黄瑞莲）　　七言律诗　押支韵	大别山头望九嶷，武昌城下柳垂丝。因风玉笛来何处，跨鹤仙人去几时。狂到祢衡偏爱死，才如崔颢例称诗。偶来凭眺添惆怅，独立沧江总系思。
