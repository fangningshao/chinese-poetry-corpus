桐西（清·张符升）　　七言律诗　押阳韵	十年不记桐西路，瘦马间吟入莽苍。几叶破帆随短岸，数株残柳曳新霜。田园芜尽门犹设，骨肉情多语易长。尘坌劳人来又去，竹窗尊酒两茫茫。
秋日蒹葭庄漫赋（清·张符升）	九月霜初飞，清光下寒叶。天迥蠲俗氛，秋山青见骨。微风吹林端，蒲苇声猎猎。迢迢远水明，隐隐虚舟涉。自分尘缘疏，渺与外人接。
