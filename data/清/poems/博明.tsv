和孙笠山秀才忆燕诗（清·博明）　　七言律诗　押尤韵	采莲肠断木兰舟，寂寞乌衣细语留。水驿残阳何处梦，旧巢新垒总成愁。梁空故国三千里，帘卷西风十二楼。此日萧斋重惆怅，浴蚕天气话重游。
山谷祠（清·博明）　　七言律诗　押歌韵	宜州谑谶竟非讹，墓道荒城宿草多。一代党人悲孟博，中天诗派并东坡。空堂岁晚陈鸡黍，古屋秋深挂薜萝。二十四家谁续订，南诹宗嗣近如何。
