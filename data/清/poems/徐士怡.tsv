晚发京口（清·徐士怡）　　五言律诗　押庚韵	大江流不断，愁共暮潮生。水激山皆走，波翻月有声。乱离朋辈少，旅夜客心惊。乐士知何处，扬帆且北征。
三多镇对月感怀（清·徐士怡）	迢迢数百里，渺与故乡隔。已作江北人，仍看江南月。彼美居一方，乱后无消息。共此婵娟明，恨少双飞翼。愁随落叶添，心共孤鸿灭。相思复相思，徘徊泪盈臆。
