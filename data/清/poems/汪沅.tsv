谢皋羽西台（清·汪沅）　　五言律诗　押庚韵	何事西台上，空山恸哭声。风云皆变色，天地竟无情。竹石敲新裂，江流恨不平。客星祠咫尺，万古共澄清。
读南渡野史作（清·汪沅）　　七言律诗　押冬韵	过江名士竞从龙，佐命先邀五等封。阃外新开都护府，师中群噪大司农。文章江令娴歌谱，游宴长星劝酒钟。忽讶双眉愁不展，佳伶稀选未央供①。
