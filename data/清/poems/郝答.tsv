槛外（清·郝答）　　七言律诗　押萧韵	槛外秋光入绮寮，寒镫孤馆黯魂消。客中病酒初闻雁，江上怀人正落潮。南浦疏云常漠漠，西风冷雨故潇潇。家乡未似长安远，可有音书慰寂寥！
冉冉（清·郝答）　　七言律诗　押支韵	冉冉霜华鬓已丝，一年几见好花枝。箧中诗就吟难稳，醉里杯宽酒不辞。浮世祗今成落拓，间情终古写相思。纷纷眼底皆余子，未识何人是可儿。
