海外（清·蔡德辉）　　五言律诗　押先韵	海外犹浮海，天涯莫问天。光阴消岁月，身世渺云烟。有笔题神境，无琴操水仙。閒鸥乐忘反，浪迹亦徒然①。
台阳怀古（清·蔡德辉）　　七言律诗　押豪韵	东南半壁拥波涛，保障闽疆气象豪。虎旅千艘开赤崁，牛皮一席捲红毛。延平继世勋名远，靖海劳师战绩高。瀛岛年来增郡县，免他荒薮作逋逃①。
谒延平王庙（清·蔡德辉）　　七言律诗　押虞韵	沙汕纷纷列舳舻，当年海上拓雄图。鲸鱼入梦生何异，龙种偕来类不孤。人似武侯筹北伐，地同洛邑建东都。知他矢志延明祚，绝岛偏安亦丈夫①。
八卦山（清·蔡德辉）　　五言绝句	晓登八卦山，归来读周易。掩卷一回思，山形尤历历①。
