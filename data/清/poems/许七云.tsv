山阴道上（清·许七云）　　七言律诗　押文韵	翠亚层峦黯不分，嶙峋缺处露斜曛。石门涧道堆黄叶，萝屋花楼锁白云。人逐鸟飞经岭歇，风传樵语隔溪闻。秋衣拚湿寒山露，愁别仙源麋鹿群。
望夫石（清·许七云）	山上白云影娟娟，山下水流声溅溅。有情云逐无情水，一去人间不复还。将身冻合水云汁，朝朝暮暮山头立。明月常明白日白，岭猿为尔啼于悒。
