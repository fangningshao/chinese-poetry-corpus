将赴春闱道上口占（清·施仁思）　　七言律诗　押寒韵	平堤芳草逐轻鞍，作客休歌行路难。宿雨困人迟逆旅，好风吹我上长安。山容黯淡含朝霭①，天气阴晴带晓寒。竹里人家云里树，一齐都入望中看。
有赠（清·施仁思）　　七言律诗　押庚韵	妾身心事未分明，一曲笙声①送远行。大海瀛环②三万里，神京路纪③八千程。珍藏玄露成丹液，伫待春风报姓名。玉种蓝田君记取④，裴郎端⑥不⑤负云英。
