赠陆少府东隅（清·刘振智）　　七言律诗　押寒韵	秋风谡谡楚江寒，路界通衢作尉难。四十年来双短鬓，三千里外一微官。饮中佳客邀篱菊，画里新诗托畹兰。回首高堂云水沓，好将清慎报平安。
襄游道中（清·刘振智）　　押删韵	望望荆门路，征车晚更艰。风高羊角墓，秋老虎牙关。清磬不知寺，夕阳无阴山。宜城多美酿，凭仗一开颜。
