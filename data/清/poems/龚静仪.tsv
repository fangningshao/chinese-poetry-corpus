冬夜（清·龚静仪）　　五言律诗　押寒韵	入室岩威冽，冬闺蜡炬残。香浮梅影瘦，云冻雁声寒。指冷抛棋久，愁多借酒宽。深宵清不寐，拈韵坐更阑。
渔人（清·龚静仪）　　七言绝句　押青韵	日斜风定数峰青，白鹭冲波掠翠萍。独倚垂杨竿不动，蓑衣飞上几蜻蜓。
晚眺（清·龚静仪）　　七言绝句　押先韵	野色苍茫欲暮天，几家茅屋起炊烟。日斜唤渡人声急，浅水芦花泊钓船。
