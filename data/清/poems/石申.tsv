八月二十六日西山暂归（清·石申）　　五言律诗　押删韵	去去欲无还，幽忧可驻颜。此生贪白业，不死看青山。善友能相共，浮云且自闲。风尘燕市在，留与鬓毛斑。
秋日同芝麓诸公集黑窑厂分赋（清·石申）　　五言律诗　押先韵	车马纷城阙，寻秋此地偏。路深钟响出，台古烧痕圆。老树侵沙苑，饥鹰猎岁田。与君期尽醉，休问战争年。
