穆陵关（清·毕海珖）　　七言律诗　押删韵	贳酒旗亭怆旅颜，萧萧人过穆陵关。沙明不辨东西路，雨霁才分远近山。红叶有声秋渐老，白云无恙客应还。常将几点离人泪，洒向西风落照间。
清明山游（清·毕海珖）　　七言绝句　押麻韵	路折村桥一径赊，绿杨轻飏酒帘斜。暖风细雨催寒食，开遍青山郁李花。
严州（清·毕海珖）　　七言绝句　押东韵	天涯游子去匆匆，一夜轻舟趁晓风。江入桐庐山四束，橘花深处雨濛濛。
