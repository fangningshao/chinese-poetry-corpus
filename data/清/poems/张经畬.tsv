自悼（清·张经畬）　　七言律诗　押鱼韵	虚度浮生五十馀，寒窗空自惜居诸。也思云路争驰骤，竟困风檐未展舒。声闻过情滋愧我，命途多舛敢怜余。萧斋景况仍如旧，犹忆三更月照庐。
靖寓得翼堂族叔讣哭挽七绝二首（清·张经畬）　　七言绝句　押真韵	思君访我到沙滨，正值凉秋一味新。岂料江干分别后，飘然竟作玉楼人。
