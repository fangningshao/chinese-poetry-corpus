清平乐（清·杨璿华）	昼长人倦，宝鸭沉烟暖。槛外闲云和梦捲。寂寞绿荫深院。愁多懒整花钿。酒醒犹是慵眠。莺燕已衔春去，空馀长日如年。
台城路 蓬山秋夜（清·杨璿华）	小园一夜西风急，羁怀更添寂寞。败叶敲窗，清寒惊梦，顿起闲愁万斛。鸥盟摇落，况雁序无多，又分南北。自拥罗衾，静看冷月透帘幕。霜毫写就新句，但知音别后，谁和新曲。灯暗砧残，天空籁静，听尽千山落水。柔情难托，怅拾翠吟红，旧时行乐。回首前游，几人能再续。
