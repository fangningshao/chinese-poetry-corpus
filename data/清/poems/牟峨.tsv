过田家（清·牟峨）　　七言律诗　押灰韵	十里重重山对开，一逢佳景一徘徊。村于丛柳疏边出，人自高粱绿里来。当路横垂林有果，傍篱稳卧犬无猜。倩谁为绘田家景，添个征鞍曲水隈。
海上分韵得天字（清·牟峨）　　七言律诗　押先韵	晨昏谁职汐潮权，气象当年有万千。始信东南真缺地，骤惊风雨不因天。蜃楼市结蓬瀛外，番岛人来日月边。我欲乘槎登彼岸，测量横占几星躔。
