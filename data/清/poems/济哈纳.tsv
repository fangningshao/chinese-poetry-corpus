行路（清·济哈纳）　　七言律诗　押庚韵	騑騑于役路难行，竟日才能计二程。野寺荒鸡啼月影，寒林骢马踏冰声。风尝透骨重裘薄，山不经心熟径生。何事崎呕嗟蜀道，从来游子自多情。
秋晚（清·济哈纳）　　七言律诗　押尤韵	云山何处望神州，独坐高窗俯碧流。野寺钟声斜照里，荒村烟火小溪头。晚风冉冉侵藤榻，边树萧萧隔戍楼。客梦今宵应未稳，一轮新月到帘钩。
