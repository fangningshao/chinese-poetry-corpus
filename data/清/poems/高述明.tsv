塞外（清·高述明）　　五言律诗　押麻韵	云暗难分骑，沙深欲陷车。炎风初解冻，夏草渐萌芽。义勇心能一，尊严令不哗。楼兰犹未斩，那敢顾身家。
人日塞外马上口占（清·高述明）　　七言律诗　押真韵	马蹄犹得蹋黄尘，马上犹吟塞外春。只谓此生掌近鬼，岂知今日又逢人。彩花剪细风光旧，沙海云开气象新。便拟题诗寄良友，草堂何处转伤神①。
