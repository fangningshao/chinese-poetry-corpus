后海疆（清·李光汉）　　五言律诗　押庚韵	澎湖不毛地，民渔鱼以生。番戎岂好利，要为城下盟。倒海难湔恨，将军竟立名。庞涓何足恤，祇是恤编氓。
曾主政丙戌九月还湘丁亥三月复抵京诗约上巳同游（清·李光汉）　　七言律诗　押先韵	黄华丛里饯行旃，独系燕台思悄然。秋月衡云归梦绕，春风沂水故人旋。他乡共著游山屐，上巳同乘载酒船。身世百年几閒日，莫辞沈醉杏花天。
后海疆（清·李光汉）　　押觉韵	基隆一粟耳，浮在海之角。貔貅二十万，大帅开帷幄。暮①夜曳兵行，铁城突确荦。可怜小吏愚，哭民双目瞀②。
