赠陈握卿己未1799年邀众呈禁字纸牌捐建敬圣楼崇祀仓圣人（清·洪坤）　　七言律诗　押尤韵	煌煌圣迹焕班彪，万世师尊永不休。此辈昧良供纵博，多君嫉恶视为雠。犯科画象悬书魏，重道藏文敬字楼。纪绩台阳年己未，芳名千古海疆流①。
游竹溪寺（清·洪坤）　　七言律诗　押尤韵	挈伴寻春出郭游，寺门高耸接平畴。梵钟响彻松阴外，玉磬音传佛座头。嫩竹遥连村树绿，清溪倒映暮云浮。一钩隐现虚空际，羡尔山僧得静修①。
