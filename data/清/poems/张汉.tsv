秋夜（清·张汉）　　七言律诗　押尤韵	烟深卧阁草凝愁，冷梦惊回几度秋。悬壁四山云上下，隔帘一水月沈浮。翩翩影落飞鸿雁，皎皎光寒静斗牛。前路客归萤点点，边城夜火似星流。
张南华庶子进春林澹蔼图题六绝句其上御制用韵赐题徵诗纪荣遇仍用原韵录二（清·张汉）　　七言绝句　押支韵	拜领宸章云汉垂，喜瞻文采动尧眉。春城佳气氤氲里，侍史承恩对阙时。
