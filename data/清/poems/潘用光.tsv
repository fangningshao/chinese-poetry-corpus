七律回文诗（清·潘用光）　　七言律诗　押东韵	芳春现瑞兆年丰，景物推详识小童。长路一人行陌北，远山千籁和林中。苍苍点絮柳烟素，片片飞花杏雨红。桑采正南村女秀，香裙淡色碧飘风。
反读为（清·潘用光）　　七言律诗　押阳韵	风飘碧色淡裙香，秀女村南正采桑。红雨杏花飞片片，素烟柳絮点苍苍。中林和籁千山远，北陌行人一路长。童小识详推物景，丰年兆瑞现春芳。
