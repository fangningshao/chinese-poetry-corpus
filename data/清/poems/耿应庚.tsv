游甘露寺憩后山亭子望大江（清·耿应庚）　　七言律诗　押庚韵	铁塔高临铁瓮城，天风浩浩送江声。古来文物南徐盛，眼底楼台北固横。渔笛乱催新月上，海门遥束暮潮平。风流七百年间事，何处茅庵认净名。
新秋（清·耿应庚）　　押阳韵	秋花如静女，不作时世妆。秋禽如山僧，萧然立斜阳。我心偶无事，轴帘卧方床。清风竹间来，两腋生新凉。小睡了无梦，讵问蝶与庄。
