光绪乙亥铎儿始生时寓盘门开窗正对瑞光寺塔诗以勖之（清·周桂清）　　七言律诗　押鱼韵	浮图涌现如文笔，界破青天任尔书。屋外高林通古寺，座中修竹认吾庐。清池日涤端溪砚，陋巷时来长者车。姑藕之无正蒙养，鲤庭方盛祖庭馀。
与姚氏三妹谈吴门名胜口号纪游（清·周桂清）　　七言绝句　押先韵	绿水桥西泊画船，垂杨倒影入沦涟。人人都上生公石，几辈曾参不语禅。
