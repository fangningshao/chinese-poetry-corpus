台湾八景（清·王璋）　　五言律诗　押东韵	问津当重镇，薄暮泛长空。流尽三春水，飘然一叶风。乱山浮远翠，落日浴残红。谈笑天垂幕，车声月色中①。
台湾八景（清·王璋）　　五言律诗　押寒韵	沙积横江路，渔灯入夜阑。离离分艇聚，耿耿带星繁。照破乾坤梦，觉来岛屿寒。待教明月上，鼓棹过前滩①。
台湾八景（清·王璋）　　五言律诗　押删韵	百谷东南汇，春潮涨九环。急来天外水，突起眼前山。吾道虚舟里，人情骇浪间。始知浮海者，徒苦不如閒①。
台湾八景（清·王璋）　　五言律诗　押真韵	雪压重关险，江天俨一新。乍拟①冰世界，顿改玉精神。瘠壤皆生色，空山不染尘。寒光如可借，书幌历冬春②。
台湾八景（清·王璋）　　五言律诗　押先韵	东生沧海日，真景正无边。未出光韬焰，将离势烁然。金轮浮绿水，灵曜漾青天。谩说烟波远，恩晖岛上悬①。
台湾八景（清·王璋）　　五言律诗　押齐韵	水尽山横峙，霞明半岭西。寒鸦争乱影，孤鹜与飞齐。树点浑成绮，崖悬恍折圭。奇观当逸兴，生面早留题①。
台湾八景（清·王璋）　　五言律诗　押歌韵	指顾层台上，澄清竟若何。大都天地阔，不辨水云多。棹转争飞鸟，宵鸣听巨鼍。此时无限意，万里壮关河①。
台湾八景（清·王璋）　　五言律诗　押庚韵	伐竹搆江亭，深宵听浪声。随风疏欲断，和月到无情。忽讶琴书冷，真从几案生。波臣应共语，籍籍颂高清①。
东港（清·王璋）　　七言绝句　押萧韵	渔人几处学吹箫，海色苍苍弄晚潮。一片山间明月上，满堤寒影渡横桥①。
