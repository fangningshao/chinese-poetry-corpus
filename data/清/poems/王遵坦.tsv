咏古玉镜（清·王遵坦）　　七言律诗　押佳韵	世间铜臭久尘埋，圆璧千年出洛街。晓步相随双凤佩，晚妆应照九鸾钗。微茫斑驳云生面，错落光明月入怀。最好琼楼伴仙子，素娥斜捧上瑶阶①。
雪浪滩（清·王遵坦）　　押庚韵	午枕不可竟，醒此惊湍声。堆雪耀昏夜，殷雷喧夏晴。譬诸磊落士，所鸣恒不平。笑彼清泠潭，泯泯含微明。
