登城古咏（清·王序宾）	楼台高下入清秋，林木萧萧叶有声。回首西风几兴废，夕阳古寺是梁城。吴时风景楚郊原，终古青山对郭门。舰浦萧条陈郡废，寒鸦数点集孤村。子城仍是旧时军，雉堞参差锁暮云。惆怅九原不可作，刘伶坟对杜康坟。遥塘飒飒响寒芦，觌面双峰近可呼。独自归云庵外立，一钩新月照前湖。
