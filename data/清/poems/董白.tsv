赏菊和查心谷韵（清·董白）　　七言律诗　押尤韵	一弓书屋十分秋，闻道群贤逸兴悠。共赋新诗花假宠，更斟佳酝客消愁。幽姿带露重阳近，爽气浮香几日留。笑我九还丹未就，金英满地若为酬。
书闷（清·董白）　　七言绝句　押鱼韵	独坐红窗闷检书，双眉终日未能舒。芳容销减何人觉，空费朝朝油壁车。
绿窗偶成（清·董白）　　七言绝句　押侵韵	病眼看花愁思深，幽窗独坐弄瑶琴。黄鹂亦似知人意，柳外时时送好音。
