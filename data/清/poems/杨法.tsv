题于野种山亭（清·杨法）　　五言律诗　押删韵	曲巷深藏屋，空庭白昼间。书残老树下，心澹菊华间。闻说多幽事，秋来梦种山。信知丘壑僻，寤寐亦相关。
饮邻家作（清·杨法）	一雨八九日，未尝出门户。今日天气佳，乃向邻家去。主人能清静，养心借章句。落落寡所谐，喜我来相顾。既尽宾主欢，颇得酒中趣。物我迹俱泯，何思复何虑。却爱古之人，醉乡即长住。
