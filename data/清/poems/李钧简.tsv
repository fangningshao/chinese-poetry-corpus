送赵修撰出使琉球（清·李钧简）　　七言律诗　押真韵	封袭恩流海国春，儒臣万里捧丝纶。扶桑东望经三岛，折柳南来傍七闽。纸到鸡林原有价，槎回牛渚岂无津。琉球此日争先睹，天子元年第一人。
寄彭秋潭大令（清·李钧简）　　押微韵	白云西望鹤南飞，江汉题襟旧纻衣。每忆故人为吏去，深知词客似君稀。石颜峭处平开径，花气和时静庵扉。汉代循良多辅相，莫教容易赋山薇。
