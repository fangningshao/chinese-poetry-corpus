尤西堂太史宴集楫青亭分韵（清·夏时）　　七言律诗　押青韵	城南结隐构池亭，山色遥分郭外青。才子逼真天语重，文章巧夺化工灵。陶情诗酒来今雨，啸傲林泉聚客星。我亦烟霞游寄者，输君高枕狎鸥汀。
庚午初秋有鹤来集庭梧赋诗以志（清·夏时）	碧海三山路几湾，秋风相引到人间。听经亦解蹁跹舞，影落高梧月满关。玄裳缟羽度云端，清唳时闻警露寒。尘世应知难住久，晚风留得佩珊珊。
