晓发龙江寨和王惺园学使（清·孙鲁）　　五言律诗　押寒韵	已逐风尘迹，敢嗟行路难。五更山月小，六月海风寒。戍鼓沈松径，村鸡啼竹阑。兵戈消断久，无复惜荒残。
立春日浦城道中（清·孙鲁）　　七言律诗　押麻韵	瓯越溪山尽足夸，劳人重复度仙霞。偶因身到聊题句，却为春来便忆家。野水何心常绕郭，疏梅无主自开花。经过南浦桥边路，碧草芊芊茁嫩芽。
