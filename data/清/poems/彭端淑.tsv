霸陵道中（清·彭端淑）　　五言律诗　押萧韵	日久行无色，马隤气不骄。秋风清渭水，衰草霸陵桥。客路惊寒近，乡山入梦遥。不堪回首计，发白已萧萧。
游中岩（清·彭端淑）	上岩欲倚天，下岩欲拔地。中岩尤突兀，横插两崖际。溪泉直复纡，流韵幽以邃。苍藤仗老树，近绿将日蔽。咳唾有猿惊，拍手观鱼戏。钟磬度杳冥，断续出烟寺。山奇赤亦古，径僻罕人至。吾慕苏髯公，千载见遗字。赤壁走龙蛇，不随风雨替。探奇兴不穷，访古性所嗜。回首觅归途，谷口白云闭。
