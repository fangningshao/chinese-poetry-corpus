李相读书堂（清·顾仁垣）	历山草堂最深处，长史题诗久仙去。南峰衲子营精庐，杖履经过重游寓。公垂遗迹留山隈，数卷长依佛火开。栖迟颇自爱岩壑，憔悴岂即期公台。浮沈幕下名逾重，政府倾危相遘弄。频遭迁徙忘恩仇，岭海江州均一梦。沙堤筑就近悬车，追忆前游愿遂初。何日重寻石泉寺，妙香灯影读残书。
