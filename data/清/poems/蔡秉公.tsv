山塘驿次壁间韵（清·蔡秉公）　　七言律诗　押麻韵	攀条老泪坠天涯，怅望云端白鹿车。山好几疑身入画，日斜遥指店为家。缘村桐树垂黄实，绕涧藤梢落紫花。地僻莫嫌迎送少，眼前风景不须赊。
寓普贤寺邀八大山人小饮（清·蔡秉公）　　七言律诗　押庚韵	薄暮招携听鸟声，楼头钟鼓未须惊。水云坐我浑如梦，鬓发催人太不情。写兴久输诗伯健，低头殊愧野翁清。十年踪迹衣尘满，此际相看眼倍明。
