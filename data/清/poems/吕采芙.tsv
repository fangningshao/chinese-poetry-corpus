齐天乐 题张孟缇夫人淡菊轩诗稿（清·吕采芙）	九秋芳信知何许。新声一卷争睹。雅韵珠流，清辞玉润，六代宗风堪溯。深情似诉。正三径凝霜，一枝含露。淡极无言，定应消受锦囊贮。家风君自领取。想词坛兢羡，吟就飞絮。听雨联床，消寒剪烛，酬唱兰闺伴侣。天涯日暮。奈塞北风霜，江南烟树。愿写乌兰，好将红豆数。
