秋夜有忆（清·伊都礼）　　五言律诗　押支韵	微月下庭树，幽房寐独迟。不知何处笛，来触旧相思。银汉浮槎日，江皋解佩时。无聊在良夜，还恐梦佳期。
春日喜晤汪武曹前辈（清·伊都礼）　　押支韵	艳阳多佳日，淑景流轻飔。闭户良所欣，读书聊自怡。高轩时到门，趋走迎阶墀。华发耀双眸，炯炯扬高眉。神鸾哕清音，转盼云霄时。况穷灵台奥，能尽天人奇。我欲从君游，负笈相追随。余光破昏途，攀此琼树枝。
