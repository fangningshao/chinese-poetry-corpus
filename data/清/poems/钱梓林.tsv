家君（即乾隆五十六年青县知县钱兆鹏）调任青县（清·钱梓林）　　五言律诗　押寒韵	此地称繁剧，从来报最难。冲途兼水陆，终日费眠餐。但恐惭名宦，何心博美官。嘉言殊可绎，民活一分宽。
青县谒盘古庙（清·钱梓林）　　五言律诗　押支韵	首出开元会，园陵独在兹。仙馆馀碧石，溪水绕丛祠①。木叶衣冠古，金身面目奇。洪荒无记载，旧志亦传疑。
重登峭帆亭（清·钱梓林）　　五言律诗　押尤韵	旅馆无情绪，旗亭忆旧游。山河犹似昔，风景已成秋。稚燕随群戏，残蝉曳响流。莼鲈归兴动，倍觉起离忧。
春日登峭帆亭（清·钱梓林）　　七言律诗　押东韵	都亭矗立画桥东，夹岸桃花曲径通。古木稳栖千岁鹤，轻舟斜趁一帆风。峰峦隐现寒烟外，楼阁参差落照中。欸乃歌声乡国似，山光水影拾诗筒。
访问中山西山诸胜（清·钱梓林）	尝考舆地志，清州多名胜。北地汶篁少，修竹此独盛。万竿拱西岭，扶苏封蹊径。中山更奇绝，飞泉喷石磴。散注成瀑布，云日共辉映。读此早神往，颇耽游观兴。如何览古馀，名实均未称。岂系闻见异，抑或陵谷更。始叹尽信书，未免讥过听。
沧洲览古五首（选一）木门城（清·钱梓林）　　押青韵	去国情何恝，悠然爱独醒。岂无兄弟友谊，良友负幽冥。
