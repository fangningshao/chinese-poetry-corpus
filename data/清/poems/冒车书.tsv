秋兴 其一（清·冒车书）　　七言律诗　押麻韵	几缕秋烟一抹霞，空阶凉雨似山家。常忧来日不相得，讵是我生真有涯。径绕林皋封落叶，宅连雉堞乱归鸦。候虫也似知迟暮，鸣过墙阴稨豆花。
秋兴 其二（清·冒车书）　　押鱼韵	𡵚山数叶且留余，犹记成童佩韘初。王谢弟兄过络绎，崔卢儿女笑轩渠。蓼花水齧中丞墓，柿叶声寒开府墟①。吏部遗书亦寥落②，我姑饱贪到华胥。
