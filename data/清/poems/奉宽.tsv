八达岭（清·奉宽）　　五言律诗　押东韵	突兀一峰起，迢迢向半空。岭头挥落日，关外度春风。石路回环步，溪流宛转通。行人视杨柳，羌笛暮烟中。
游兴（清·奉宽）　　七言律诗　押元韵	长日谁堪寂闭门，青郊蹑屐几朝昏。桃花杨柳湾湾路，细雨微风处处村。客肆逢春耽酒馔，田家过社足鸡豚。漫游到处多行迹，芳草无端记履痕。
