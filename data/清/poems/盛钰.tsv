杨花（清·盛钰）　　七言律诗　押齐韵	清明才过翠眉低，竟日悠扬路不迷。舞蝶偶同游绮陌，飞花常伴葬香泥。风回水槛飘难定，雨压山桥落更齐。羌笛倦吹春已老，离人愁听子规啼。
雪夜留巨上人宿时甫里李允恭亦在草堂分赋得春字（清·盛钰）　　押真韵	严风动林外，微雪洒溪滨。值此清夜水，幸与群贤亲。焚香留释子，开尊洽故人。饥鸟度残腊，冻梅含早春。破扉寒更掩，镫光淡如银。幽寂同所归，忽忽忘世尘。
