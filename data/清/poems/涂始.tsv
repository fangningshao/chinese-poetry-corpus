夜归（清·涂始）　　五言律诗　押微韵	水声离闸小，镫火隔林微。骤雨移山去，羁人趁夜归。村因滑径远，星为湿云稀。遥想溪桥外，苍烟冷竹扉。
襄阳南楼作（清·涂始）　　七言律诗　押微韵	赋罢高楼对夕晖，途穷岁晚怅谁依。碧云红叶乡关远，白发青衫故旧稀。野戍秋深花尽落，中原日暮雁孤飞。西风莫遣严霜下，客在天涯未授衣。
