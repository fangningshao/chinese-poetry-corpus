寒夜（清·汪藻）　　七言律诗　押虞韵	鸦翻夜色一林枯，自放重帘拥兽炉。酒罢检书销画烛，更阑觅句数铜壶。松声警枕风逾怒，梅影横窗月不孤。料得金台乡思里，也随清梦到澄湖。
失题（清·汪藻）	我生痛不辰，尘网苦相缚。壮岁赋归田，未占林泉福。夜警蚩尤旗，昼闻山崩谷。寇氛日又逼，东南尽茶毒。避乡非惜命，污秽不忍触。此身长逝矣，无玷喻白玉。
