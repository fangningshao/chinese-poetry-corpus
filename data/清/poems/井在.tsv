灞上轻薄行（清·井在）　　押庚韵	风急长安道，日暮长安行。纷纷灞浐尘，向人衣上生。促轮乱马蹄，鞭影控悬旌。岂无素相识，有盖莫我倾。相逢游侠儿，足捷身致荣。去去不相顾，谁怜羁旅情。
拟陶饮酒（清·井在）　　押鱼韵	栖迟衡与泌，家无担石储。种秫理酒床，相对数卷书。兴至过白石，挥觞讯太虚。启期何自宽，庄周终蘧蘧。吾乐自有真，八达何足誉。
