九日同严冬友诸景云王少陵汪䋚青杨上玉毕文澜金宋瑞登冶城山（清·钱塘）　　五言律诗　押麻韵	时序易摧谢，江山感物华。百年几令节，名士半离家。地迥日沈树，天寒雁落沙。空怜一樽酒，寂寞伴黄花。
寄诸佃楞（清·钱塘）　　七言律诗　押庚韵	虎尾羊肠事可惊，频年忧患苦相婴。绝交岂敢如朱穆，入世谁当恕祢衡。慷慨带刀豪士气，苍凉击筑酒人情。过都一蹶非无为，习坎由来未易行。
定林寺夜起（清·钱塘）	梦觉闻寒钟，起行向岩谷。草径露气深，流萤点修竹。宿鸟栖忽惊，山泉断还续。余心怛无事，徙倚至明旭。
