和宋既庭顾茂伦刘西翰沈石均沧浪亭诗（清·王懋忠）　　七言律诗　押青韵	烟外吴山数点青，寒波渺渺抱空亭。国门尚奉将军令，海徼方高处士星。岂悔邹枚惟作赋，何妨申伏且专经。临岐不作杨朱泣，渔父《沧浪曲》可听①。
赠柳校书（清·王懋忠）　　七言绝句　押庚韵	一卷新词记啭莺，重来曲巷共逢迎。挑灯莫唱开元曲，花落江南涕泪横①。
