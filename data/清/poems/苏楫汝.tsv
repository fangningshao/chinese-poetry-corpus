次韵高荡荡宿煮石园（清·苏楫汝）　　五言律诗　押尤韵	山馆非无暑，闲心到处秋。闻君与孤鹤，卧对古松丘。轻荫移凉坐，岩城得野游。崖边月初百，定上石西楼。
寿林秋浦先生（清·苏楫汝）　　七言律诗　押歌韵	硕果风流在薜萝，主持文藻逸情多。时违不损龙高卧，道大何劳凤作歌。旧学人争推伏胜，一经吾尚及田何。华堂丝管扬亭月，岂独候芭载酒过。
