小孤山（清·李以龄）　　五言律诗　押元韵	片石云初断，中流势转尊。岸分彭泽树，烟锁大江门。倒影鼋鼍伏，摩空日月昏。浔阳知不远，犹此上潮痕。
登岳阳楼（清·李以龄）　　七言律诗　押虞韵	岳阳名胜一楼孤，画栋朱甍迹久殊。山色尚留麋子国，秋声不断洞庭湖。风吹急浪鱼龙冷，云尽高空雁鹜呼。十二芙蓉犹在眼，湘灵鼓瑟听曾无。
