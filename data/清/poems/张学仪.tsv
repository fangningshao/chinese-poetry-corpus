晓起漫兴（清·张学仪）　　七言律诗　押阳韵	帘开梁燕觅泥忙，冉冉薰风欲倦妆。苑柳垂绦笼绣户，风桃飞片点书床。修眉不整因伤别，碧槛慵歌怯晓凉。不耐城东吹画角，听来浑欲断人肠。
三字令 惜春（清·张学仪）	莺语唤，晓妆残。捲帘看。山芍药，一枝丹。惜春蘩，能几日，又阑珊。添远恨，翠眉攒。泪珠弹。斜暗想，倚回阑。不如他，双燕子，两相安。
