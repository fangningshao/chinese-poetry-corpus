望张二恳圯不至（清·施瑮）　　五言律诗　押支韵	小别惊年过，情深搅梦思。每当花发候，便数尔行期。涧水流香细，林鸠唤雨迟。柴荆谁午扣，吟苦不成诗。
吾庐和放翁即用其首句（清·施瑮）　　七言律诗　押灰韵	吾庐虽小亦佳哉，镇日人稀径自苔。山鸟声依风色入，庭花影共月光来。笔床茶灶随钱办，药圃瓜畦逐岁开。况是谢公楼不远，梦余聊复笑衔杯。
