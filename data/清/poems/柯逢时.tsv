顾晴谷大令饯别牛头山杜子祠即席赋二律 其二（清·柯逢时）　　七言律诗　押支韵	羌村小别无多日，杜曲重来定几时。风雨尊前人老大，关山笛里道倭迟。朝班渐喜长安近，归计惟应襄水知。为谢殷勤杯酒意，少陵原上一题诗。
顾晴谷大令饯别牛头山杜子祠即席赋二律 其一（清·柯逢时）　　押灰韵	城南山势郁崔鬼，工部祠堂亦壮哉。词赋纵横开世界，川原高下护楼台。尘封石篆青麟麟隐，酒泛金尊白雁来。蕃虏正骄群盗剧，当时涕泪满蒿莱。
