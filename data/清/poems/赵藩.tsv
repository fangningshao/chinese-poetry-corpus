闻法夷夺踞台湾鸡笼炮台感愤有作（清末民国初·赵藩）　　七言律诗　押豪韵	象郡正愁瓯①脱坏，鸡笼又失炮台高。射潮往事空强弩，横海威名盼大刀②。和战庙堂方水火，悲歌天地尽风涛。弃繻请剑都无分，落日登楼首重搔。
论牛焘诗（清末民国初·赵藩）　　七言绝句　押豪韵	何曾一语著粗豪，琢句矜严选韵牢。垂老空山抱琴死，招魂谁与续《离骚》？
