将之都门留别秦淮（清·张宝）　　七言律诗　押麻韵	平生心迹寄浮槎，此别真成万里赊。满箧云烟新供养，一囊琴剑旧生涯。秦淮秋月初移棹，上苑春风好看花。他日尊前劳记忆，六朝松畔是吾家。
湘桥仙迹（拟蓝田叔）（清·张宝）　　七言律诗　押先韵	骑龙直上白云天，剩有长虹天际悬。水绕凤台山耸翠，波回鳄渚树含烟。韩公遗爱千秋著，湘子神工万古传。片片帆飞蝴蝶势，祗今名唤六蓬船。
