舟次（清·缪谟）　　五言律诗　押真韵	丝雨幂残春，春江一问津。潮生柔橹逸，风转片帆伸。芳草疑无路，垂杨若有人。暂依烟渚宿，未必白鸥驯。
出门（清·缪谟）	四日犹新婚，出门何草草。离别有千名，此别古来少。萧声绝不欢，麝气偏可恼。本是吉时辰，翻为恶怀抱。羞涩红烛枝，仿佛颜色好。焉能识心性，尚未辨手爪。墙下花娟娟，篱边竹袅袅。春光岂别时，况走燕京道。念子嫁已迟，恐我归复老。
