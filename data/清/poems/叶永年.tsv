虎丘山楼即目（清·叶永年）　　七言律诗　押支韵	阖闾城南桑满枝，阖闾城西柳丝丝。一百五日雨过候，二十四番春尽时。花妥真娘曾入梦，月明山鬼亦题诗。何妨索取银瓶酒，一醉前山短薄祠。
燕（清·叶永年）　　七言律诗　押真韵	芹泥重葺旧巢新，记取年年及社辰。入幕不惊挥麈客，巡檐如唤卷帘人。鸳鸯楼外春如海，玳瑁梁间月似银。闲向主家谈故事，昭阳台榭已凝尘。
