巡课新港番童（清·黄对扬）　　七言律诗　押先韵	草榻琴书岁月迁，多因训课滞青毡。几团绿树迷村外，十里青畦到马前。闻说夷人敦旧俗，也参讲席味真诠。民风自古关儒术，服教番黎正帖然①。
台郡红毛楼在县治之左旧址犹存闻密室之下有地道通安平未之详也楼半倾坏房室幽奥久封尘土人踪罕到登览一周用成七律（清·黄对扬）　　七言律诗　押删韵	红彝市宅踞台湾，今日残楼付等閒。复道久缘尘土塞，斜梯谁向古藤攀。巢营兔窟门如窦，室绕蛇行路几弯。俯瞰安平馀旧筑，百年风雨洗苔斑①。
