法华寺怀古（清·陈廷圭）　　七言律诗　押东韵	招①提古迹蝶园中，物化都从佛化空。池水何缘含旧绿，岸枫②犹自落残红。茫茫湖海寰中客，栩栩江山梦里翁。吾辈寻春谈往事，昙花坐对冷帘栊③。
月池（清·陈廷圭）　　五言绝句　押筱韵	象月凿为池，池清如月皎。芙蕖倚风开，月色含香渺①。
鲲身渔火（此诗收于陈廷瑜《选赠和斋诗集》，石旸睢藏本；又载赖子清《台湾古代诗文社》、林文龙《台湾诗录拾遗》）得寒字五言六韵（清·陈廷圭）　　五言排律　押寒韵	鲲身沙似雪，渔火夜团团。掩映星千点，斜联月半阑。微明含宿雾，列焰照回澜。影拂寥天静，光横极浦寒。遥瞻依水曲，细数隐江干。海国恬熙日，频闻唱晚欢（廖振富编校）。
