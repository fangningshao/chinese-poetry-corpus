玉泉山寻望湖亭不见云已圮矣与友饮其址（清·冯元仲）　　五言律诗　押青韵	石梁过溪去，木末一孤亭。剩有阶苔碧，不知湖草青。闻曾留玉辇，因共倒银瓶。酣醉寻归路，桃源付窅冥。
五磊寺濯锦溪（清·冯元仲）　　押药韵	寻常花影何须濯，独有梅花心不落。谁将锦字洗清流，一片浮云填夜壑。石岂无言泉欲香，高高下下非穿凿。听得烟声万树笼，杖头何用夸行脚。
