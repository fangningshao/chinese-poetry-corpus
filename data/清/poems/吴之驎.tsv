登金山塔（清·吴之驎）　　七言律诗　押东韵	踏尽层梯到半空，洪流一柱镇蛟宫。羲娥近走檐楹际，江海平分指顾中。帝子凤笙吹缥缈，仙人桂馆启鸿蒙。三山采药堪长往，我欲归乘万里风①。
出宁羌马上漫成（清·吴之驎）　　七言律诗　押冬韵	乱鸦散尽晓烟浓，马首青横剑外峰。斥堠东连秦锁钥，雍梁西界汉提封。天边鸟道秋无际，云里猿声树万重。极目黎城何处是，西风寂寂下高舂。
