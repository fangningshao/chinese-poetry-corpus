盱眙县怀古用杜工部九成宫韵（清·倪承宽）　　押有韵	盱眙南山湄，泗城浸如臼。雉堞宛然围，流波荡缺口。城心矗浮屠，晃朗存户牖。想当水未潴，山城大于斗。洪涛倾天吴，巫支祁骇走。遂使妇子居，竟作蛟鼍薮。导川顺水性，神禹功不朽。水由地中行，妙用传希有。后乃违厥度，湮水水失守。宣防英哲能，法鉴千载后。长空松风回，凭轩惆怅久。掘地伊何人，注海重搔首。
