简章大令砚芳二首（近现代·吴理堂）　　七言律诗　押冬韵	剑气群惊百鍊锋，廿年宦迹拟黄龚。书陈盐铁搜情币，图案边陲佐折冲。三径归来风满袖，一官长谢禄千钟。携筇采药江皋去，双屐云深物外踪。
送方蔚峨表弟重游津门（近现代·吴理堂）　　七言律诗　押支韵	使君万里归来后，转瞬河梁又别离。双屐踏残关塞路，一囊收尽古今诗。沧江明月清尘抱，浊世牢愁托楚辞。两鬓星星人共老，豪情犹似少年时。
赠方蔚峨三首（近现代·吴理堂）　　七言绝句　押先韵	归来正遇雪霜天，几度围炉情话绵。今夕共君怀酒别，一声珍重惜残年。
