初游艺机庐山（近现代·董必武）　　七言律诗　押支韵	庐山面目真难识，叠嶂层峦竞胜奇。乍雨乍晴云出没，时高时下路平陂。盘桓最好寻花径，伫立俄延读御碑。如许周颠遗迹在，访仙何处至今疑。
由汤池赴慈光寺途中望天都峰有感（近现代·董必武）　　五言排律　押先韵	奇险天都著，遥观亦有缘。大雄无与并，苍浑莫之先。倏忽阴晴异，逡巡起伏迁。云腾致雨气，水泻在山泉。偃蹇非松意，因人委婉传。
坐观瀑楼中对雨（近现代·董必武）　　押屋韵	晴望诸奇峰，雨看两飞瀑。黄山当吾前，晴雨皆悦目。
