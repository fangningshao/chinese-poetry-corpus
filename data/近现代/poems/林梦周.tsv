菩萨蛮 病枕口占（近现代·林梦周）	却念天涯人共瘦。白袷衫新，合得腰围否。病讯莫教雁讯传，客归应在燕归后。更番风和雨。愁把落花数。春夜独醒时。思君君不知。
一剪梅 外摆渡桥晚眺（近现代·林梦周）	软红尘隔碧栏桥。舟也逍遥。马也逍遥。依稀风景似前朝。有限春韶。无限笙韶。二分明月可怜宵。不见柳腰。只见柳条。即便是梦总魂销。莺语太娇。燕语太娇。
临江仙 咏昭君（近现代·林梦周）	一别汉家宫阙远，梦魂飞越秦关。丹青识得旧容颜。莫须爱惜，征戍几曾还。掖苑三千如玉貌，韶华虚度等闲。当时若不嫁呼韩。瑶台月下，带笑可相看。
