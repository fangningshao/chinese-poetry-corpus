镇西石人（近现代·邓芑州）	路逢玉塞翁，箕踞谈轶事。镇西有八景，鼍城现海市。烟柳与雪松，淡泊非奇异。道旁两石人，屹立寒林际。霜痕留髻鬟，苔纹缀眼鼻。形象本天生，刻划颇有致。前朝胡氛侵，汉军十万至。夜里迷失途，此石解人意。相引出山坳，杀敌战皆利。凯旋铙吹喧，戍卒俱赏赐。光耀及舆台，此君若遗弃。故垒土花黄，空壕沙草翠。日暮角声衷，潸然滴清泪。
