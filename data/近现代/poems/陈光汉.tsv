游蠡园登景宣楼（近现代·陈光汉）　　七言律诗　押庚韵	乘兴登临别有情，倚栏风物更澄清。云开落木千山远，日射晴湖一道明。细数征帆知客过，闲看飞鸟觉身轻。无边烟水堪终老，何必区区世上名。
赠秀水高盘根兼以明志（近现代·陈光汉）　　七言律诗　押删韵	与君相望东南浙，文字缘同骨肉间。乐府谱翻红豆曲，风流人作绿杨湾。三年砚席亲孤抱，一夜归心梦故山。我亦江南惆怅客，那堪肠断唱阳关。
