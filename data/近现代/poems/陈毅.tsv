“七七”五周年感怀（近现代·陈毅）　　七言律诗　押支韵	即今抗战艰难日，累累新坟启我思。五年碧血翻沧海，一片丹心照汉旗。国中忍见儿皇立，朝内惟谋萁豆炊。九仞为山争一篑，同仇敢与亿民期。
过微山湖（近现代·陈毅）　　七言绝句　押虞韵	横越江淮七百里，微山湖色慰征途。鲁南峰影嵯峨甚，残月扁舟入画图。
车过兴国老营盘（近现代·陈毅）　　七言绝句	大战当年血海翻，今朝独上老营盘。荒台废址无人识，一抚伤痕一泫然。
梅岭三章（近现代·陈毅）　　七言绝句　押歌韵	断头今日意如何，创业艰难百战多。此去泉台招旧部，旌旗十万斩阎罗。
青松（近现代·陈毅）	大雪压青松，青松挺且直。要知松高洁，待到雪化时。
乘车过雪峰（近现代·陈毅）	昆仑雪峰送我行，唐古雪峰笑相迎。唐古雪峰再相送，旭角雪峰又来迎。七日七夜雪峰伴，不苦风砂乐晶莹。同人举酒喜相贺，轻车已过最高层。明日拉萨会亲友，汉藏一家叙别情。
赠同志（近现代·陈毅）	二十年来说是非，一生能系几安危？莫道浮云终蔽日，严冬过尽春蓓蕾。
沁园春 和咏雪词（近现代·陈毅）	两阕新词，毛唱柳和，诵之意飘。想豪情盖世，雄风浩浩；诗怀如海，怒浪滔滔。政暇论文，文余问政，妙句拈来着眼高。倾心甚，看回天身手，绝代风骚。山河齐鲁多娇，看霁雪初明泰岱腰。正辽东鹤舞，涤瑕荡垢；江淮斤运，砌玉浮雕。池冻铺银，麦苗露翠，冬尽春来兴倍饶。齐欢喜，待桃红柳绿，放眼明朝。
雪夜行军（近现代·陈毅）	泰山积雪，沂水坚冰。冲破黑夜，奋迅行军。杀敌气壮，万众同心。擒贼擒王，共祝新春。
