游鼋头渚二首（近现代·胡介昌）　　七言律诗　押鱼韵	渚号鼋头名不虚，我来正遇嫩晴初。波光划日千层碎，岚翠含烟一带疏。绉石漫疑神女练，横云重认古人书。布帆出没浑无际，饱看何年筑室居。
壬戌冬至前三日独游梅园（近现代·胡介昌）　　七言律诗　押东韵	小小罗浮迥不同，随形点缀夺天工。孤山迎面林和靖，万树化身陆放翁。疏影乍横残雪里，生机早透夕阳中。游人未识冲寒意，我道春光意已通。
