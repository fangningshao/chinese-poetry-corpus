六十自遣二首（清末近现代初·王恩汾）　　七言律诗　押东韵	夕阳虽好不多红，绮思豪情付一空。閒以吟哦消岁月，绝无著述绍箕弓。名心久掷云霄外，壮志潜磨策简中。屈指杖乡今已届，腼颜等作信天翁。
老友漱斋归自蜀川，以六十述怀二律见示，步韵答之，即希指政二首（清末近现代初·王恩汾）　　七言律诗　押东韵	当年总角各成童，臭味相投水乳融。愧我疏狂遭白眼，羡君腾达走青骢。儒无腐气形殊俗，学到养时句自工。失喜今朝归梓里，衔杯欢笑话离衷。
稷山南庄吟六首（清末近现代初·王恩汾）　　七言绝句　押歌韵	白蛇港贯运横河，舟楫交通便利多。长短板桥前后架，行人疏落两三过。
教师节，本校开五周纪念会有京剧六出各成一绝 乌盆计（清末近现代初·王恩汾）　　七言绝句　押阳韵	异地经商刘世昌，赢馀策马返家乡。中途遇雨投荒宿，象齿焚身最可伤。
题赵维松学兄皦日图五首（清末近现代初·王恩汾）　　七言绝句　押阳韵	神仙夫妇说刘纲，事出流传属渺茫。何若丹青成卷轴，风仪仰处识鸿光。
