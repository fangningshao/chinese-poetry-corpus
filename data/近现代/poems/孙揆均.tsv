稚晖先生偕张议长溥泉招游马山赋寄冯山人四首并上南湖（近现代·孙揆均）　　五言律诗　押麻韵	鼓棹三山去，风篷六扇斜。何年留马迹，荒岛有人家。古庙下黄叶，寥天余绮霞。村儿惊客至，团坐语声哗。
南湖先生邮示题岱老《觚庐画萃》二首，病暑枯坐，勉成一首奉答，即写之岱老画尾。侧身天地，感不尽于予怀也（近现代·孙揆均）　　七言律诗　押元韵	犹是难忘作寒食，西城座上几人存？黔驴灞岸新诗影，白凤潍州残梦痕。尺幅烟云方过眼，两家剑履已埋魂。披图怅触无穷感，点染苍黄细细论。
浦口戌楼有忆（近现代·孙揆均）　　七言律诗　押阳韵	哀乐中年兀自伤，亦知事业转荒唐。天涯芳草又春色，江上青山老夕阳。落叶萧萧登北固，采菱泛泛下南塘。疏星帘幞初凉夜，何处销魂不断肠。
题胡瘖公贯华阁图三首（近现代·孙揆均）　　七言绝句　押先韵	孟公此扇真奇绝，流转人间二百年。杨子新修贯华阁，因缘翰墨总关天。
