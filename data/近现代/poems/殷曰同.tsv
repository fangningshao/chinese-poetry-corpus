民国二十三年八月曰同自叙于宏达楼三首（近现代·殷曰同）　　七言律诗　押先韵	一生凡事总由天，亟亟皇皇苦自煎。处世和平雠寇少，存心忠厚子孙贤。惜财爱物真修福，茹素诵经可永年。春酒介眉须乐岁，方今国难在当前。
和质卿叔六秩述怀诗八首（近现代·殷曰同）　　七言律诗　押真韵	忽忽韶光已六旬，前庚辛与后庚辛。昔年共咏采芹客，此日争看扶杖人。兴学培才开觉路，执鞭掌教步芳尘。穷通得失听天命，万卷诗书不厌贫。
