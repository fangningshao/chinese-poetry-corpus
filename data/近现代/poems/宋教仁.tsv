晚泊梁子湖（近现代·宋教仁）　　五言律诗	日落浦风急，天低野树昏。孤舟依浅渚，秋月照征人。家国嗟何在，乾坤渺一身。夜阑不成寐，抚剑独怆神。
登韬光绝顶（近现代·宋教仁）　　五言律诗	日出雪蹬滑，山枯林叶空。徐寻屈曲径，竟上最高峰。村市沉云底，江帆走树中。海门潮正涌，我欲挽强弓。
哭铸三尽节黄花岗（近现代·宋教仁）　　七言律诗　押庚韵	孤月残云了一生，无情天地恨何平。常山节烈终呼贼，崖海风波失援兵。特为两间留正气，空教千古说忠名。伤心汉室路难复，血染杜鹃泪有声。
