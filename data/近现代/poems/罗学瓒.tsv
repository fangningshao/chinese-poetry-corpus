自勉（近现代·罗学瓒）	不患不能柔，惟患不能刚；惟刚斯不惧，惟刚斯有为。将肩挑日月，天地等尘埃。何言乎富贵，赤胆为将来。
咏怀（近现代·罗学瓒）	龙蛇争大地，豹虎满环瀛。蹂躏无余隙，巢空草木惊。安得异人起，拔剑斩妖氛。倾洋涤宇宙，重建此乾坤。一同登乐园，万世庆升平！
随感（近现代·罗学瓒）	我心如不乐，移足晤故人。故人留我饮，待我如嘉宾。开怀天下事，不言家与身。登高翘首望，万物杂然陈。光芒垂万丈，何畏鬼妖精？奋我匣中剑，斩此冤孽根！立志在匡时，欲为国之英。
