满庭芳 奉题匑厂吾兄词稿，即希正拍，趣园汪曾武倚声（近现代·汪曾武）　　押先韵	戛玉敲愁，含毫抒怨，机轴妙造天然。梦窗真谛，薪火得人传。心绪凭谁细诉，无憀恨、闷损樊川。弹指处，花间按谱，浑不让金荃。堪怜。尘海里，知音有几，幸遇成连。笑清况如余，哀乐中年。莫怪商声换徵，悲欢事、都付吟笺。还相望，词坛拔帜，三变柳屯田。
