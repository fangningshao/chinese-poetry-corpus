和虞山俞鸥侣编嘲鸥集（近现代·吴诚）　　七言律诗　押庚韵	弥天瘴雾酿成兵，听唱阳春世虑轻。恨我胸中磊块塞，多君笔下海潮倾。青眸月冷观当静，白发霜添气自平。大好湖山修得住，蓬莱仙籍早知名。
步瑞峰社老觉老二诗原韵二首（近现代·吴诚）　　七言律诗　押真韵	少年恒恐年难老，到老方知趣倍真。无事乐观童竖戏，有閒时得故人亲。宜书宜画容安室，可止可行自在身。笑煞劳劳名利客，轻生犹是梦频频。
聊步原韵谨呈峻之先生哂政四首（近现代·吴诚）　　七言绝句　押先韵	兵戎世变溯连年，常念人情别有田①。法本人情重古训，生花江笔果千千。
