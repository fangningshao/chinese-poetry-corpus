与伯严同年夜话俞园水阁和樊丈暑夜原韵（近现代·王乃澄）　　七言律诗　押萧韵	众炎欺客得凉宵，尽敞轩窗箑罢摇。钟阜收云迟堕月，青溪回槛暗通潮。细香生竹因风觉，远影烧灯映水飘。话久累嘘还共寂，万方何限室翘翘。
游嵩山道中杂诗（七首）（近现代·王乃澄）　　七言绝句　押庚韵	野性频年官里锢，游心一夜客中生。呼僮为蜡登山屐，未到看山已眼明。
