骤雨（近现代·华世奎）　　五言律诗　押庚韵	大雨来何骤，须臾沟浍盈。风狂无定向，雷哑不闻声。惊走檐前雀，深藏树底莺。是谁拨云雾，转瞬月轮明。
送别彤皆游幕江宁步支洲韵（近现代·华世奎）　　七言律诗　押尤韵	富贵浮云岂所求，匆匆橐笔赋南游。车轮碾碎千重梦，月色平分两地秋。桃叶渡头鱼夫棹，杏花村外酒家楼。眼前多少新诗料，拓我胸襟写我忧。
题溥新畬山水画幅（近现代·华世奎）　　七言绝句　押灰韵	毕竟天潢多隽才，笔端不着点尘埃。石涛本是明宗室，书画均从此脱胎。
