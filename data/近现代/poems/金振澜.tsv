祭殇女（近现代·金振澜）　　七言律诗　押虞韵	珍惜娇儿似宝珠，彼苍夺爱枉嗟呼。伤心怕忆承欢事，拭泪来寻赴葬途。四野天寒荒冢寂，三更月暗幼魂孤。庭帏执瓦常相泣，不解黄泉有识无。
六十寿辰感赋（近现代·金振澜）　　七言律诗　押先韵	嗟余困顿六十年，同胞有弟已华巅。妻因性善无防苦，子为心顽未足贤。才从老父观棋画，又听儿孙弄管弦。悬壶自能医病痛，守道食技亦安然。
书愤（近现代·金振澜）　　七言绝句	冯黎徐段四凶豪，皆辅清邦称大僚。一变竟成民国首，穷兵黩武害吾曹。
无题（近现代·金振澜）　　七言绝句	入观庭户知勤惰，一进茶堂便见妻。父老奔驰无孝子，欲识母才看儿衣。
