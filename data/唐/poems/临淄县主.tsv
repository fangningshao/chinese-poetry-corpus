与独孤穆冥会诗 其三（唐·临淄县主）　　五言绝句　押真韵	平阳县中树，久作广陵尘。不意何郎至，黄泉重见春①。
与独孤穆冥会诗（唐·临淄县主）	江都昔丧乱，阙下多搆兵。豺虎恣吞噬，干戈日纵横。逆徒自外至，半夜开重城。膏血浸宫殿，刀枪倚檐楹。今知从逆者，乃是公与卿。白刃污黄屋，邦家遂因倾。疾风知劲草，世乱识忠臣。哀哀独孤公，临死乃结缨。天地既板荡，云雷时未亨。今者二百载，幽怀犹未平。山河风月古，陵寝露烟青。君子秉（一作禀）祖德，方垂忠烈名。华轩一惠顾，土室以为荣。丈夫立志操，存没感其情。求义若可托，谁能抱幽贞（县主赠穆）。
与独孤穆冥会诗 其六（唐·临淄县主）	露草芊芊，颓茔未迁。自我居此，于今几年。与君先祖，畴昔恩波。死生契阔，忽此相过。谁谓佳期，寻当别离。俟君之北，携手同归①。
