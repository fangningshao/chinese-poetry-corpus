清明日赐百僚新火（唐·韩浚）　　五言排律　押真韵	朱（一作玉）骑传红烛，天厨赐近臣。火随黄道见，烟绕白榆新。荣耀分他日（一作室），恩光共此辰。更调金鼎膳，还暖玉堂人。灼灼千门晓，辉辉万井春。应怜萤聚夜（一作者），瞻望及东（一作独无）邻。
清明日赐百僚新火（唐·韩浚）　　五言排律　押真韵	改火清明后，优恩赐近臣。漏残丹禁晚，燧发白榆新。瑞彩来双阙，神光焕四邻。气回侯第暖，烟散帝城春。利用调羹鼎，馀辉烛缙绅。皇明如照隐，愿及聚萤人。
清明日赐百僚新火（唐·韩浚）　　五言排律　押真韵	御火传香殿，华光及侍臣。星流中使马，烛耀九衢人。转（一作传）影连金屋，分辉丽锦茵。焰迎红蕊发，烟染绿条春。助律和风早，添炉煖气新。谁怜一寒士，犹望照东邻。
