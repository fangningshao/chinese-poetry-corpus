和主司王起（唐·金厚载）　　七言律诗　押庚韵	长庆曾收间世英，果居台阁冠公卿。天书再受恩波远，金榜三开日月明。已见差肩趍翰苑，更期连步掌台衡。小儒谬迹云霄路，心仰莲峰望太清。
风不鸣条（唐·金厚载）　　五言排律　押庚韵	寂寂曙风生，迟迟散野轻。露华摇有滴，林叶袅无声。暗剪丛芳发，空传谷鸟鸣。悠扬韶景静，澹荡霁烟横。远水波澜息，荒郊草树（一作木）荣。吾君垂至化，万类共澄清。
