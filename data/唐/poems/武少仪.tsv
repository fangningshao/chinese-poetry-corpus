诸葛丞相庙（唐·武少仪）　　七言律诗　押元韵	执简焚香入庙门，武侯神象俨如存。因机定蜀延衰汉，以计连吴振弱孙。欲尽智能倾僭盗，善持忠节转庸昏。宣王请战贻巾帼，始见才吞亦气①吞。
和权载之离合诗（唐·武少仪）	少年慕时彦，小悟（一作晤）文多变。木铎比群英，八方流德声。雷陈美交契，雨雪音尘继（一作寄）。恩顾各飞翔，因诗睹瑰丽。傅野绝遗贤，人希有盛迁。早钦风与雅，日咏赠酬篇。
