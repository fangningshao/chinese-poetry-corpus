句（唐·贺兰暹）	玉貌自宜双黛翠，桃花独笑一枝春①。秋水未鸣游女佩，寒云空满望夫山②。黄阁暮虫罗户牗，紫庭春草遍阶墀③。绿耳半蔓湘浦竹，骊文乱点武陵花（《文马》）。辽阳客路千峰引，蓟北乡心片月知④。山云渺渺川程远，木叶萧萧雁过初（《客怀》）。回雁不传乡信去，秋风偏向客衣寒⑤。千峰黛色因晴出，百谷泉声欲暮寒⑥。黛色迥临沧海上，泉声遥落白云中（《百丈山》）。喜遇近臣杨得意，惭非词客马相如⑦。秋迎晓月鸿声早，日映深山水气寒（《喜到家》）。
