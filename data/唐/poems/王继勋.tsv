赠和龙妙空禅师（唐·王继勋）　　七言律诗　押先韵	白面山南灵庆院，茅①斋道者雪峰禅。只栖云树两三亩，不下烟萝四五年。猿鸟认声呼唤易，龙神降伏住持坚。谁知今日秋江畔，独步医王阐法筵。
题建造（一作刘乙诗）寺（唐·王继勋）　　七言律诗　押虞韵	曾看画图劳健羡，如今亲见画犹粗。减除天半石初泐，欠却几株松未枯。题像阁人渔浦叟，集生台鸟谢城乌。我来一听支公论，自是吾身幻得吾。
句（唐·王继勋）　　押真韵	扫石云随帚，耕山鸟傍人（《闽志》）。
