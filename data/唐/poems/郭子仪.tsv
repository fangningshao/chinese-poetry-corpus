郊庙歌辞 （《唐书·乐志》曰：“代宗窦应已后，续造享太庙乐章，献明皇用广运之舞，肃宗用维新之舞，代宗用保大之舞，德宗用文明之舞，顺宗用大顺之舞，宪宗用象德之舞，穆宗用和宁之舞，武宗用大定之舞，昭宗用咸宁之舞，宣宗、懿宗有舞词而名不传。”）享太庙乐章 广运舞（唐·郭子仪）　　押东韵	于赫皇祖，昭明有融。惟文之德，惟武之功。河海静谧，车书混同。虔恭孝飨，穆穆玄风。
郊庙歌辞 享太庙乐章 保大舞（唐·郭子仪）　　押阳韵	于穆文考，圣神昭章。肃②勺①群慝，含光远方。万物茂遂，九夷宾王。愔愔云韶，德音不忘。
