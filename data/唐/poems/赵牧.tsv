对酒（唐·赵牧）	云翁耕扶桑，种黍养日乌。手挼六十花甲子，循环落落如弄珠。长绳系日未是愚，有翁临镜捋白须。饥魂吊骨吟古书，冯唐八十无高车。人生如云在须臾，何乃自苦八（一作七）尺躯。裂衣换酒且为娱，劝君朝饮一瓢。夜饮一壶，杞天崩。雷腾腾，桀（一作纣）非尧（一作舜）是何足凭。桐君桂父岂胜我，醉里白龙多上升。菖蒲花开鱼尾定，金丹始可延君命。
