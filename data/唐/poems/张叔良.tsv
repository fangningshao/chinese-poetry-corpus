寄姜窈窕诗（唐·张叔良）　　七言绝句　押文韵	几上博山静不焚，匡床愁卧对斜曛。犀梳宝镜人何处？半枕兰香空绿云。
长至日上公献寿（唐·张叔良）　　五言排律　押阳韵	凤阙晴钟动，鸡人晓漏长。九重初启钥，三事正称觞。日至龙颜近，天旋圣历昌。休光连雪净，瑞气杂炉香。化被君臣洽，恩沾士庶康。不因稽旧典，谁得纪朝章。
