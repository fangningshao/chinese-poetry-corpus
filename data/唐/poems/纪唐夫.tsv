送温庭筠尉方城（唐·纪唐夫）　　七言律诗　押真韵	何事明时泣玉频，长安不见杏园春。凤皇诏下虽沾命，鹦鹉才高却累身。且尽①绿醽销积恨，莫辞黄绶拂行尘。方城若比长沙路，犹隔②千山与万津。
骢马曲（唐·纪唐夫）　　七言律诗　押东韵	连钱①出塞蹋沙蓬，岂比当时御史骢。逐北自谙深碛路，连②嘶谁念静边功。登山每与青云合，弄影应知碧草同。今日虏平将换妾，不如罗袖舞春风。
