奉和苑舍人宿直晓玩新池寄南省友（唐·沈东美）　　五言排律　押先韵	传闻阊阖里，寓直有神仙。史为三坟博，郎因五字迁。晨临翔凤沼，春注跃龙泉。去似登天上，来如看镜前。影摇宸翰发，波净列星悬。既济仍怀友，流谦欲进贤。弹冠声实贵，覆被渥恩偏。温室言虽阻，文场契独全。玉珂光赫奕，朱绂气蝉联。兴逸潘仁赋，名高谢朓篇。青云仰不逮，白雪和难牵。苒苒胡为此，甘心老岁年。
