小洞庭洄源亭宴四郡太守诗（唐·苏源明）	小洞庭兮牵方舟，风袅袅兮离平流。牵方舟兮小洞庭，云微微兮连绝𡷨。层澜壮兮缅以没，重岩转兮超以忽。冯夷逝兮护轻桡，蛟龙行兮落增（一作中）潮。泊中湖（一作潮）兮澹而闲，并曲溆兮怅而还。适予手兮非予期，将解袂兮丛予思。尚君子兮寿厥身，承明主兮忧斯人①。
秋夜小洞庭离宴诗（唐·苏源明）	浮涨湖兮莽迢遥，川后礼兮扈予桡。横增沃①兮蓬仙延，川后福兮易③予舷②。月澄凝兮明空波，星磊落兮耿秋河。夜既良兮酒且多，乐方作兮奈别何④。
