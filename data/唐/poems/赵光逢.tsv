郊庙歌辞 梁郊祀乐章 庆平（唐·赵光逢）	天命降鉴，帝德惟馨。享祀不忒，礼容孔明。奠璧布币，荐纯献精。神祐以荅，敷锡永宁。
郊庙歌辞 梁郊祀乐章 其五 庆和（唐·赵光逢）	惟德动天，有感必通。秉兹一德，禋于六宗。钦夤宝命，恭肃礼容。来顾来享，永穆皇风。
郊庙歌辞 梁郊祀乐章 庆顺（唐·赵光逢）　　押支韵	圣皇戾止，天步舒迟。乾乾睿相，穆穆皇仪。进退必肃，陟降是祗。六变克协，万灵协随。
郊庙歌辞 梁郊祀乐章 庆和（唐·赵光逢）　　押尤韵	就阳位，升圜丘。佩双玉，御大裘。膺天命，拥神休。万灵感，百禄遒。
