诗（唐·张怀瓘）	向展右背，长伸左足。峻角一支，潜虚半腹。已放则留，无垂不缩。分若抵背，合还并目。似侧映斜，似斜附曲。覃精一字，工归自得。盈虚统视联行，妙在相承起伏。
书诀（唐·张怀瓘）	剡纸易墨，心圆管直。浆深色浓，万毫齐力。先临告誓，次写《黄庭》。骨丰肉润，入妙通灵。努如直槊，勒若横钉。虚专妥帖，殴斗峥嵘。开张凤翼，耸擢芝英。粗不为重，细不为轻。纤微向背，毫发死生。工之未尽，已擅时名。
