奉和圣制早登太行山中言志（唐·苗晋卿）　　五言排律　押庚韵	金吾戒道清，羽骑动天声。砥路方南绝（一作纪），重岩始北征。关楼前望远，河邑下观平。喜气回舆合，祥风入（一作转）旆轻。祝尧三老至，会禹百神迎。月令农先急，春蒐礼复（一作后）行。仍亲后土祭，更理晋阳兵。不似劳车辙，空留八骏名。
奉和圣制雨中春望诗（唐·苗晋卿）　　押东韵	雨后山川光正发，云端花柳意无穷。
奉和行幸诗（唐·苗晋卿）　　押麌韵	接仗风云动，迎军鸟兽舞。
