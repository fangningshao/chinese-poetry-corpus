题舜庙（唐·张濯）　　七言律诗　押文韵	古都遗庙出河②濆①，万代千秋仰圣君。蒲坂城边长逝水，苍梧野外不归云。寥寥象设魂应在③，寂寂虞篇德已闻。向晚风吹庭下柏，犹疑琴曲韵④南薰。
迎春东郊（唐·张濯）　　五言排律　押真韵	颛顼时初谢，句芒令复陈。飞灰将应节，宾日已知春。考历明三统，迎祥受万人。衣冠宵执玉，坛墠晓清尘。肃穆来东道，回环拱北辰。仗前花待发，旂处柳疑新。云敛黄山际，冰开素浐滨。圣朝多庆赏，希为荐沈沦。
