晦日宴高氏林亭（唐·高瑾）　　五言律诗　押麻韵	试入山亭望，言是石崇家。二月风光起，三春桃李华。莺吟上乔木，雁往息平沙。相看会取醉，宁知还路赊。
晦日重宴（唐·高瑾）　　五言律诗　押支韵	忽闻莺响谷，于此命相知。正开彭泽酒，来向高阳池。柳叶风前弱，梅花影处危。赏洽林亭晚，落照下参差。
上元夜效小庾体（唐·高瑾）　　五言律诗　押真韵	初年三五夜，相知一两人。连镳出巷口，飞毂下池漘。灯光恰似月，人面并如春。遨游终未已，相欢待日轮。
三月三日宴王明府山亭（得哉字）（唐·高瑾）　　押灰韵	暮春元巳，春服初裁。童冠八九，于洛之隈。河堤草变，巩树花开。逸人谈发，仙御舟来。间关黄鸟，瀺灂丹腮。乐饮命席，优哉悠哉。
