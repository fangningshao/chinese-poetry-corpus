奉和太子纳妃太平公主出降三首（唐·胡元范）　　五言律诗　押尤韵	帝子威仪绝，储妃礼度优。叠鼓陪仙观，凝笳翼画辀。郁郁神香满，奕奕彩云浮。排空列锦罽，腾欢溢皇州。
奉和太子纳妃太平公主出降三首 其二（唐·胡元范）　　押队韵	金闺未息火，玉树钟天爱。月路饰还装，星津动归佩。紫极流宸渥，清规伫慈诲。恩波洽九流，光辉轶千载。
