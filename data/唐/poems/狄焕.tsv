送人游邵州（唐·狄焕）　　五言律诗　押微韵	春江正渺渺，送别两依依。烟里棹将远，渡头人未归。渔家侵叠浪，岛树挂残晖。况入湖湘路，那堪花乱飞。
题柳（唐·狄焕）　　五言律诗　押歌韵	天南与天北，此处影婆娑。翠色折不尽，离情生更多。雨馀笼灞岸，烟暝夹隋河。自有佳名在，秦松继得么。
咏南岳径松（唐·狄焕）　　七言绝句　押阳韵	一阵雨声归岳峤，两条寒色下潇湘。客吟晚景停孤棹，僧踏清阴彻上方。
句（唐·狄焕）	数点当秋霁，不知何处峰①？更无声接续，空有影相随②。
