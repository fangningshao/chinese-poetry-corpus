鸣雁行（唐·李孝贞）　　五言律诗　押东韵	听琴旋蔡子，张罗避翟公。夕宿寒林上，朝飞空井中。既并玄云曲，复变海鱼风。一报黄花惠，还游万岁宫①。
园中杂咏橘树诗（唐·李孝贞）　　五言律诗　押侵韵	嘉树出巫阴，分根徙上林。白华如散雪，朱实似悬金。布影临丹地，飞香度玉岑。自有凌冬质，能守岁寒心①。
听百舌鸟诗（唐·李孝贞）　　五言排律　押东韵	烟销上路静，漏尽禁门通。好鸟从西苑，流响入南宫。间关既多绪，变转复无穷。调惊时断绝，音繁有异同。饮啄归承露，飞鸣上别风。未避王孙弹，宁畏虎贲弓。石渠皆学府，麟阁悉文雄。不吝青泥印，时寻白社中①。
咏鹊诗（唐·李孝贞）　　押庚韵	东立朝雨霁，南飞夜月明①。
巫山高（唐·李孝贞）　　押灰韵	荆门对巫峡，云梦迩阳台。燎火如奔电，坠石似惊雷。天寒秋水急，风静夜猿哀。枕席无由荐，朝云徒去来①。
