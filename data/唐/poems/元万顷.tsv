奉和太子纳妃太平公主出降（唐·元万顷）　　五言律诗　押支韵	象辂初乘雁，璇宫早结缡。离元应春夕，帝子降秋期。鸣瑜合清①响，冠②玉丽秾姿。和声跻凤掖，交影步鸾墀。
奉和春日池台（唐·元万顷）　　五言绝句　押支韵	日影飞花殿，风文积草池。凤楼通夜敞，虬辇望春移。
奉和春日二首（唐·元万顷）　　七言绝句　押阳韵	花轻蕊乱仙人杏，叶密莺喧帝女桑。飞云阁上春应至，明月楼中夜未央①。
