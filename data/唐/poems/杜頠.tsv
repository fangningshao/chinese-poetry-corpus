故绛行（唐·杜頠）	君不见铜鞮观，数里城池已芜漫。君不见{厂/虎}祁①宫，几重台榭亦微濛。介马兵车全盛时，歌童舞女妖艳姿。一代繁华皆共绝，九原唯望冢累累。
相和歌辞 从军行（唐·杜頠）　　押缉韵	秋草马蹄轻，角弓持弦急。去为龙城候，正值胡兵袭。军气横大荒，战酣日将入。长风金鼓动，白雾（集作露）铁衣湿。四起愁边声，南辕时伫立。断蓬孤自转，寒雁飞相及。万里云沙涨，路平（集作凭川）冰霰涩（集作溢）。夜闻汉使归，独向刀环泣。
