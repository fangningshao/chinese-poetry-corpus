长至日上公献寿（唐·李竦）　　五言排律　押阳韵	候晓金门辟，乘时玉（一作宝）历长。羽仪瞻上宰，云物丽初阳。汉礼方传佩，尧年正捧觞。日行临观阙，帝锡洽圭璋。盛美超三代，洪休降百祥。自怜朝末坐，空此咏无疆。
赋得西戎献白玉环（唐·李竦）　　五言排律　押东韵	当时无外守，方物四夷通。列土金河北，朝天玉塞东。自将荆璞比，不与郑环同。正朔虽传汉，衣冠尚带戎。幸承提佩宠，多愧琢磨功。绝域知文教，争趋上国风。
