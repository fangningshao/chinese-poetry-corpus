奉和圣制过温汤（唐·杨思玄）　　五言排律　押鱼韵	丰城观汉迹，温谷幸秦馀。地接幽王垒，涂分郑国渠。风威肃文卫，日彩镜雕舆。远岫凝氛重，寒丛对影疏。回瞻汉章阙，佳气满宸居。
奉和别鲁王（唐·杨思玄）　　五言排律　押尤韵	元王诗传博，文后宠灵优。鹤盖动宸眷，龙章送远游。函关疏别道，灞岸引行舟。北林分苑树，东流溢御沟。鸟声含羽碎，骑影曳花浮。圣泽九垓普，天文七曜周。方图献雅乐，簪带奉鸣球。
