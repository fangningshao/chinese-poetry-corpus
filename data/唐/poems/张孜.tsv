雪诗（唐·张孜）　　五言排律	长安大雪天，鸟雀难相觅。其中豪贵家，捣椒泥四壁。到处爇红炉，周回下罗幂。暖手调金丝，蘸甲斟琼液。醉唱玉尘飞，困融香汗滴。岂知饥寒人，手脚生皴劈。
句（唐·张孜）	著牙卖朱紫，断钱赊举选①。华山秀作英雄骨，黄河泻出纵横才。梦破青霄春，烟霞无去尘。若誇郭璞五色笔，江淹却是寻常人②。
纪梦句（唐·张孜）　　押霰韵	上天知我忆其人，使向人间梦中见。
