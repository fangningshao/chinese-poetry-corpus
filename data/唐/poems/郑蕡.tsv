春台晴望（唐·郑蕡）　　五言排律　押真韵	追赏层台迥，登临四望频。熙熙山雨霁，处处柳条新。草长秦城夕，花明汉苑春。晴林翻去（一作度）鸟，紫陌阅行人。旅客风尘厌，山家梦寐亲。迁莺思出谷，鶱翥待芳辰。
天骥呈材（唐·郑蕡）　　五言排律　押庚韵	毛骨合天经，拳奇步骤轻。曾邀于阗驾，新出贰师营。喷勒金铃响，追风汗血生。酒亭留去迹，吴坂认嘶声。力可通衢试，材堪圣代呈。王良如故盻，垂耳欲长鸣。
