和主司王起（唐·戈牢）　　七言律诗　押先韵	圣乾文德最称贤，自古儒生少比肩。再启龙门将二纪，两司莺谷已三年。蓬山皆美成荣贵，金榜谁知忝后先。正是感恩流涕日，但思旌旆碧峰前。
风不鸣条（唐·戈牢）　　五言排律　押萧韵	旭日悬清景，微风在绿条。入松声不发，度（一作过）柳影空摇。长养应潜变（一作遍），扶疏每暗飘。有林时袅袅，无树渐（一作暂）萧萧。慢（一作误）逐青烟散，轻和瑞气（一作树色）饶。丰年知有待，歌咏美唐尧。
