郑国夫人挽歌词（唐·赵良器）　　五言律诗　押真韵	淑德延公胄，宜家接帝姻。桂宫男掌仆，兰殿女升嫔。恩泽昭前命，盈虚变此辰。万年今已矣，彤管列何人。
三月三日曲江侍宴（唐·赵良器）　　五言排律　押尤韵	圣祖发神谋，灵符叶帝求。一人光锡命，万国荷时休。雷解圜丘毕，云需曲水游。岸花迎步辇，仙仗拥行舟。睿藻天中降，恩波海外流。小臣同品物，陪此乐皇猷。
