投珠于泉（唐·独孤绶）　　五言排律　押先韵	至道归淳朴，明珠被弃捐。天真来照乘，成性却沈泉。不是灵蛇吐，非缘（一作犹疑）合浦还。岸傍随月落，波底共星悬。致远终无胫，怀贪遂息肩。欲知恭俭德，所宝在惟贤。
秦镜（唐·独孤绶）　　五言排律　押庚韵	万古（一作里）秦时镜，从来抱至精。依台月自吐，在匣水常清。烂烂金光发，澄澄物象生。云天皆洞鉴，表里尽虚明。但见人窥胆，全胜响应声。妍媸定可识，何处更逃情。
