奉和九日幸临渭亭登高应制得枝字（唐·韦安石）　　五言律诗　押支韵	重九开秋节，得一动宸仪。金风飘菊蕊，玉露泫萸枝。睿览八纮外，天文七曜披。临深应在即，居高岂忘危①。
侍宴旋师喜捷应制（唐·韦安石）　　五言律诗　押微韵	蜂蚁屯夷落，熊罴逐汉飞。忘躯百战后，屈指一年归。厚眷纾天藻，深慈解御衣。兴酣歌舞出，朝野叹光辉。
梁王宅侍宴应制同用风字（唐·韦安石）　　五言律诗　押东韵	梁园开胜景①，轩驾动宸衷。早荷承湛露，脩竹引薰风。九酝倾钟石，百兽协丝桐。小臣陪宴镐，献寿奉维嵩。
