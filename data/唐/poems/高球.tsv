晦日宴高氏林亭（唐·高球）　　五言律诗　押麻韵	温洛年光早，皇州景望华。连镳寻上路，乘兴入山家。轻苔网危石，春水架平沙。赏极林塘暮，处处起烟霞。
三月三日宴王明府山亭（得烟字）（唐·高球）　　押先韵	洛城春禊，元巳芳年。季伦园里，逸少亭前。曲中举白，谈际生玄。陆离轩盖，凄清管弦。萍疏波荡，柳弱风牵。未淹欢趣，林溪夕烟。
