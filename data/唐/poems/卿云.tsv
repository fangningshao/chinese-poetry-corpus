旧国里（唐·卿云）　　五言律诗　押阳韵	旧居梨①岭下，风景近炎方。地暖生春早②，家贫觉岁长。石房云过湿，杉③径雨馀香。日夕竟④无事，诗书聊自强。
秋日江居闲咏（唐·卿云）　　五言律诗　押寒韵	寄居江岛边，闲咏见①秋残。草白牛羊瘦②，风高猿鸟寒。检方医故疾，挑荠备中餐。时复停书卷，锄莎种木兰。
长安言怀寄沈彬侍郎（唐·卿云）　　五言律诗　押麻韵	故园梨①岭下，归路接天涯。生作长安草，胜为边地花。雁南飞不到，书北寄来赊。堪羡神仙客，青云早致家。
送人游塞（唐·卿云）　　五言律诗　押庚韵	去去玉关路，省君曾未行。塞深多伏寇，时静亦①屯兵。雪每先秋降，花尝近夏生。闲陪射雕将，应到受降城。
