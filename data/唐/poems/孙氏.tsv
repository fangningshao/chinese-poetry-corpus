闻（一作听）琴（唐·孙氏）　　七言律诗　押青韵	玉指朱弦轧复清，湘妃愁怨最难听。初疑飒飒凉风劲①，又似萧萧暮雨零。近比流泉来碧嶂，远如玄鹤下青冥。夜深弹罢堪惆怅，露湿丛兰月满庭。
白蜡烛诗（代夫赠人）（唐·孙氏）　　七言绝句　押寒韵	景胜银釭香比兰①，一条白玉偪人寒。他时紫禁春风夜，醉草天书仔细看。
谢人送酒（唐·孙氏）　　七言绝句　押真韵	谢将清酒寄愁人，澄澈甘香气味真。好是绿窗风①月夜，一杯摇荡②满怀春。
