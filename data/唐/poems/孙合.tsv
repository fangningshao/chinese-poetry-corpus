古意二首（拟陈拾遗）（唐·孙合）　　押灰韵	屈子生楚国，七雄知其材。介洁世不容，迹合藏蒿莱。道废固命也，瓢饮亦贤哉。何事葬江水，空使后人哀。
哭方玄英先生（唐·孙合）　　押纸韵	牛斗文星落，知是先生死。湖上闻哭声，门前见弹指。官无一寸禄，名传千万里。死著弊衣裳，生谁顾朱紫。我心痛其语，泪落不能已。犹喜韦补阙，扬名荐天子。
句（唐·孙合）　　押齐韵	仕宦类商贾，终日常东西。
