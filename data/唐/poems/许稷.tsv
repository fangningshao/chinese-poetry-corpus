赋得风动万年枝（唐·许稷）　　五言排律　押支韵	琼树偏春早，光飞处处宜。晓浮三殿日，暗度万年枝。婀娜摇仙禁，缤翻映玉池。含芳烟乍和，拂砌影初移。为近韶阳煦，皆先众卉垂。成阴知可待，不与众芳随。
闰月定四时（唐·许稷）　　五言排律　押支韵	玉律穷三纪，推为积闰期。月馀因妙算，岁遍自成时。乍觉年华改，翻怜物候迟。六旬知不惑，四气本无欺。月桂亏还正，阶蓂落复滋。从斯分历象，共仰定毫釐。
江南春（唐·许稷）	江南正月春花早，梅花柳花夹长道。江南二月春光半，杏白桃红香蕊散。江南三月春光暮，蝴蝶闲飞绕深圃。
