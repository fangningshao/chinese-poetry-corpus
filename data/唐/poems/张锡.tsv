奉和九月九日登慈恩寺浮图应制（唐·张锡）　　五言律诗　押东韵	九秋霜景净，千门晓望通。仙游光御路，瑞塔迥凌空。菊彩扬尧日，萸香绕①舜风。天文丽辰象，窃抃仰层穹。
晦日宴高文学林亭（同用华字）（唐·张锡）　　五言律诗　押麻韵	雪尽铜驼路，花照石崇家。年光开柳色，池影汎云华。赏洽情方远，春归景未赊。欲知多暇日，尊酒渍澄霞。
