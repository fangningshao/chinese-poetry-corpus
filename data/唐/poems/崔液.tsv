上元夜六首（唐·崔液）　　七言绝句　押灰韵	玉漏银①壶且莫催，铁关金锁彻明开。谁家见月能闲坐，何处闻灯不看来。
代春闺（唐·崔液）	江南日暖鸿始来，柳条初碧叶半开。玉关遥遥戍未回，金闺日夕生绿苔。寂寂春花烟色暮，檐燕双双落花度。青楼明镜昼无光，红帐罗衣徒自香。妾恨十年长独守，君情（一作怜）万里在渔阳。
杂曲歌辞 踏歌词二首（唐·崔液）　　押阳韵	綵女迎金屋，仙姬出画堂。鸳鸯裁锦袖，翡翠帖花黄。歌响舞分行，艳色动流光。
