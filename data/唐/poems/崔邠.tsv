礼部权侍郎阁老史馆张秘监阁老有离合酬赠之什宿直吟玩聊继此章（唐·崔邠）	脉脉羡佳期，月夜吟丽词。谏垣则随步，东观方承顾。林雪消艳阳，简册漏华光。坐更芝兰室，千载各芬芳。节苦文俱盛，即时人（一作仍）并命。翩翻紫霄中，羽翮相辉映。
郊庙歌辞 享文敬太子庙乐章 亚献终献（唐·崔邠）	醴齐泛尊彝，轩县动干戚。入室僾如在，升阶虔所历。奋疾合威容，定利舒皦绎。方崇庙貌礼，永被君恩锡。
