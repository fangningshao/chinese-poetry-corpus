巫山一段云（唐·李晔）	缥缈云间质，盈盈波上身。袖罗斜举动埃尘，明艳不胜春。翠鬓晚妆烟重，寂寂阳台一梦。冰眸莲脸见长新，巫峡更何人。
菩萨蛮（唐·李晔）	登楼遥望秦宫殿，茫茫只见双飞燕。渭水一条流，千山与万丘。远烟笼碧树，陌上行人去。安得有英雄，迎归大内中①。
咏雷句（唐·李晔）　　押冬韵	只解劈牛兼劈树，不能诛恶与诛凶①。
