嫁女诗 其三（唐·嵩岳诸仙）　　七言律诗　押东韵	八马回乘汗漫风，犹思往事憩昭宫。宴移玄圃情方洽，乐奏钧天曲未终。斜汉露凝残月冷，流霞杯泛曙光红。昆崙回首不知处，疑是酒酣魂梦中①。
嫁女诗 其五（唐·嵩岳诸仙）　　七言绝句　押尤韵	珠露金风下界秋，汉家陵树冷脩脩。当时不得仙桃力，寻作浮尘飘陇头①。
嫁女诗（唐·嵩岳诸仙）　　押侵韵	劝君酒，为君悲且吟。自从频见市朝改，无复瑶池宴乐心①。
嫁女诗 其九（唐·嵩岳诸仙）　　押阳韵	上清神女，玉京仙郎。乐此今夕，和鸣凤凰。凤凰和鸣，将翱将翔。与天齐休，庆流无央①。
