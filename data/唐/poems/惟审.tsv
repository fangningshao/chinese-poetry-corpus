别友人（唐·惟审）　　五言律诗　押元韵	一身无定处，万里独销魂。芳草迷归路，春衣滴泪痕。几时休①旅食，向夜宿江村。欲识异乡苦，空山啼暮猿。
赋得闻晓莺（一作黄鸟）啼（唐·惟审）　　五言律诗　押庚韵	捲帘清梦后，芳树引流莺。隔叶传春意，穿花送晓声。未调云路翼，空负桂枝情。莫尽关关①兴，羁愁正厌生。
春日旅怀呈知己（唐·惟审）　　七言律诗　押阳韵	生涯万事有苍苍，应任流萍便越乡。春水独行人渐远，故园归梦①夜空长。一声隔浦猿啼处，数滴惊心泪满裳。不为知音皆鲍叔，信谁②江上去茫茫。
