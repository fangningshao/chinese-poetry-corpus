潘安仁戴星看河阳花发（唐·吕敞）　　五言排律　押阳韵	行春潘令至，勤恤戴星光。为政宵忘寝，临人俗冀康。晓花迎径发，新蕊满城香。秀色沾轻露，鲜辉丽早阳。津桥见来往，空雾拂衣裳。桃李今无数，从兹愿比方。
龟兹闻莺（唐·吕敞）　　五言排律　押支韵	边树正参差，新莺复陆离。娇非胡俗变，啼是汉音移。绣羽花间覆，繁声风外吹。人言曾不辨，鸟语却相知。出谷情何寄，迁乔义取斯。今朝乡陌伴，几处坐高枝。
