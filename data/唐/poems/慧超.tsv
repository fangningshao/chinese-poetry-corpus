哀求法汉僧（题拟）（唐·慧超）　　五言律诗	故里灯无主，他方宝树摧。神灵去何处，玉貌已成灰。忆想哀情切，悲君愿不随。孰知乡国路，空见白云归。
南天路言怀（题拟）（唐·慧超）	月夜瞻{日阝}路，浮云飒飒归。减书参去便，风急不听回。我国天岸北，他邦地角西。日南无有雁，谁为向林飞。
摩诃罗国娑般檀寺述志（题拟）（唐·慧超）　　押萧韵	不虑菩提远，焉将鹿苑遥。祇愁悬路险，非意业风飘。八塔难诚见，参著经劫烧。何其人愿满，目睹在今朝。
