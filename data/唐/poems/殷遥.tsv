友人山亭（唐·殷遥）　　五言律诗　押齐韵	故人虽①薄宦，往往涉清溪。凿牖对山月，褰裳拂涧霓。游鱼逆水上，宿鸟向风栖。一见桃花发，能令秦汉迷。
春晚山行（唐·殷遥）　　五言律诗　押微韵	寂历青山晚，山行趣不稀。野花成①子落，江燕引雏飞。暗草薰苔径②，晴杨扫③石矶。俗人犹语此，余亦转忘归。
句（唐·殷遥）　　押尤韵	归心静对萤飞月，远梦长惊角满楼（《夏晚怀归》）。
