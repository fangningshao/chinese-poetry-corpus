宿烟含白露（唐·孙頠）　　五言排律　押尤韵	㭊㭊有新意，微微曙色幽。露含疏月净，光与晓烟浮。迥野遥凝素，空林望已秋。著霜寒未结，凝叶滴还流。比玉偏清洁，如珠讵可收。裴回阡陌上，瞻想但淹留。
送薛大夫和蕃（唐·孙頠）　　五言排律　押先韵	亚相独推贤，乘轺向远边。一心倾汉日，万里望胡天。忠信皇恩重，要荒圣德传。戎人方屈膝，塞月复婵娟。别思流莺晚，归朝候雁先。当书外垣传，回奏赤墀前。
