天池晚棹（唐·韦皋）　　七言律诗　押沃韵	雨霁天池生意足，花间谁咏采莲曲。舟浮十里芰荷香，歌发一声山水绿。春暖鱼抛水面纶，晚晴鹭立波心玉。扣舷归载月黄昏，直至更深不假烛。
赠何遐（唐·韦皋）　　七言绝句	腰间宝剑七星文，掌上弯弓挂六钧。箭发囗云双雁落，始知秦地有将军。
忆（一作寄）玉箫（唐·韦皋）　　七言绝句　押真韵	黄雀衔来已数春，别时留解赠佳人。长江不见鱼书至，为遣相思梦入秦。
