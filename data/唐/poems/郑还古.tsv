赠柳氏妓（唐·郑还古）　　五言律诗　押先韵	冶艳出神仙，歌声胜管弦。词轻①白纻曲，歌遏②碧云天。未拟生裴秀，如何乞郑玄。不堪金谷水，横过坠楼前。
吉州道中（唐·郑还古）　　五言律诗　押删韵	吉州新置掾，驰驿到条山。薏苡殊非谤，羊肠未是艰。自惭多白发，争敢竞朱颜。若有前生债，今朝不懊还。
望思台（唐·郑还古）　　七言绝句　押支韵	谗语能令骨肉离，奸情难测事堪悲。何因掘得江充骨，捣作微尘祭望思。
