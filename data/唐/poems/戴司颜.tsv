江上雨（唐·戴司颜）　　五言律诗　押尤韵	非不欲前去，此情非自由。星辰照何处，风雨送凉秋。寒锁空江梦，声随黄叶愁。萧萧犹未已，早晚去蘋洲。
塞上（唐·戴司颜）　　五言律诗　押阳韵	空迹昼苍茫，沙腥古战场。逢春多霰雪，生计在牛羊。冷角吹乡泪，乾榆落梦床。从来山水客，谁谓到渔阳。
句（唐·戴司颜）　　押尤韵	远来朝凤阙，归去恋元侯①。
