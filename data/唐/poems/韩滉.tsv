晦日呈诸判官（唐·韩滉）　　七言绝句　押萧韵	晦日新晴春色娇，万家攀折渡长桥。年年老向江城寺，不觉春风换柳条。
听乐怅然自述（唐·韩滉）　　七言绝句　押先韵	万事伤心对管弦①，一身含泪向春烟②。黄金用尽教歌舞，留与他人乐少年。
判僧云晏五人聚赌喧诤语（唐·韩滉）　　押灰韵	正法何曾执贝，空门不积馀财。白日既能赌博，通宵必醉尊罍。强说天堂难到，又言地狱长开。并付江神收管，波中便是泉台。
