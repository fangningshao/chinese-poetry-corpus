秋日再寄（唐·晁采）　　七言律诗　押鱼韵	珍簟生凉夜漏馀，梦中恍惚觉来初。魂离不得空成病，面见无由浪寄书。窗外江村钟响绝，枕边梧叶雨声疏。此时最是思君处，肠断寒猿定不如①。
寄文茂（唐·晁采）　　七言绝句　押先韵	花笺制叶寄郎边，的的寻鱼为妾传。并蒂已看灵鹊报，倩郎早觅买花船①。
春日送夫之长安（唐·晁采）　　七言绝句　押尤韵	思①君远别妾心愁，踏翠江边送画舟。欲待相看迟此别，只忧红日向西流。
雨中忆夫（唐·晁采）　　七言绝句　押尤韵	窗前细雨日啾啾，妾在闺中独自愁。何事玉郎久离别，忘忧总对岂忘忧。
子夜歌十八首（唐·晁采）	侬既剪云鬟，郎亦分丝发。觅向无人处，绾作同心结。
