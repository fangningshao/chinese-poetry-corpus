初日照华清宫（唐·柴宿）　　五言排律　押东韵	灵山初（一作煦）照泽（一作日），远近见离宫。影动参差里，光分缥缈中。鲜飙收晚翠，佳气满晴空。林润温泉入，楼深复道通。璇题生烱晃，珠缀引𦝰胧。凤辇何时幸，朝朝此望同。
瑜不掩瑕（唐·柴宿）　　五言排律　押虞韵	朗玉微瑕在，分明异璞瑜。坚贞宁可杂，美恶自能殊。待价知弥久，称忠定不诬。光辉今见黜，毫发外呈符。岂假良（一作相）工指，堪（一作甘）为达士模。他山傥磨琢，慕爱是洪炉。
