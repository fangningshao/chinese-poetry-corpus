奉和九月九日登慈恩寺浮图应制（唐·辛替否）　　五言律诗　押先韵	洪慈均动植，至德俯深玄。出豫从初地，登高适梵天。白云飞御藻，慧日暖①皇编。别有秋原藿，长倾雨露缘。
送贺秘监归会稽诗（唐·辛替否）　　押纸韵	送君青门外，远诣沧海汜。凫舄游帝乡，羽衣飞故里。术妙焚金鼎，丹成屑琼蕊。追饯会群僚，属文降天旨。秦吴称异域，少别犹千祀。黄鹤寓辽阳，应明城郭是。
