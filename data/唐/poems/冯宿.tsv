酬白乐天刘梦得（唐·冯宿）　　七言律诗　押灰韵	共称洛邑难其选，何幸天书用不才。遥约和风新草木，且令新雪静尘埃。临岐有愧倾三省，别酌无辞醉百杯。明岁杏园花下集，须知春色自东来①。
御沟新柳（唐·冯宿）　　五言排律　押真韵	夹道天渠远，垂丝御柳新。千条宜向日，万户共迎春。轻翠含烟发，微音逐吹频。静看思渡口，回望忆江滨。袅袅分游骑，依依驻旅人。阳和如可及，攀折在兹辰。
句（唐·冯宿）　　押尤韵	九衢车马传佳句，万户莺花接胜游（《酬宣上人》）。
