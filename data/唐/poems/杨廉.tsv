奉和九日幸临渭亭登高应制得亭字（唐·杨廉）　　五言律诗　押青韵	远目瞰秦坰，重阳坐灞亭。既开黄菊酒，还降紫微星。箫鼓谙①仙曲，山河入画屏。幸兹陪宴喜，无以效丹青。
奉和九月九日登慈恩寺浮图应制（唐·杨廉）　　五言律诗　押东韵	万乘临真境，重阳眺远空。慈云浮雁塔，定水映龙宫。宝铎含飙响，仙轮带日红。天文将瑞色，辉焕满寰中。
