葬西施挽歌（唐·王炎）　　五言律诗　押佳韵	西望吴王国，云书凤字牌。连江起珠帐，择地①葬金钗。满②地红心草，三层碧玉阶。春风无处所，悽恨不胜怀。
赋得行不由径（唐·王炎）　　五言排律　押庚韵	邪径趋时捷，端心恶此名。长衢贵高步，大路自规行。且虑（一作避）萦纡僻，将求（一作还多）坦荡情。讵同流俗好，方保立身（一作心）贞。远迹如违险，修仁在履平。始知夫子道，从此得坚诚。
