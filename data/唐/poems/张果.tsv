题登真洞（唐·张果）　　七言律诗　押真韵	修成金骨鍊归真，洞锁遗踪不计春。野草谩随青岭秀，闲花长对白云新。风摇翠筱敲寒玉，水激丹砂走素鳞。自是神仙多变异，肯教踪迹掩红尘。
金虎白龙诗（唐·张果）　　七言绝句　押尤韵	铅汞传法百万秋，几人认得几人修。若教世上知灵药，天上神仙似水流。
玄珠歌（唐·张果）　　押鱼韵	解采玄珠万恶除，尽令得道入清虚。乾符显出真金行，备在逍遥三卷书。
金虎白龙诗 其一十六（唐·张果）	甲乙神驱造化图，潜龙知是好铅酥。分明制出何难会，却道仙家谜语浮。
五子守仙丸歌（唐·张果）	返老成少是还丹，不得守仙亦大难。愁见鬓斑令却黑，一日但服三十丸。松竹本自无艳色，金液因从火制乾。五子可定千秋旨，百岁如同一万年。
