奉陪武相公西亭夜宴陆郎中（唐·王良士）　　五言律诗　押寒韵	芳气袭猗兰，青云展旧欢。仙来红烛下，花发綵毫端。海岳期方远，松筠岁正寒。仍闻言赠处，一字重琅玕。
南至日隔霜仗望含元殿炉烟（唐·王良士）　　五言排律　押先韵	抗殿疏龙首，高高接上玄。节当南至日，星是北辰天。宝（一作霜）戟罗仙仗，金炉引御烟。霏微双阙丽，容曳九门连。拂曙祥光满，分晴瑞色鲜。一阳今在历，生植仰陶甄。
