和刘梦得岁夜怀友（唐·卢真）　　五言律诗　押阳韵	文翰走天下，琴尊卧洛阳。贞元朝士尽，新岁一悲凉。名早缘才大，官迟为寿长。时来知病已，莫叹步趋妨。
七老会诗（唐·卢真）　　七言排律　押东韵	三春已尽洛阳宫，天气初晴景象中。千朵嫩桃迎晓日，万株垂柳逐和风。非论官位皆相似，及至年高亦共同。对酒歌声犹觉妙，玩花诗思岂能穷。先时共作三朝贵，今日犹逢七老翁。但愿醁醽常满酌，烟霞万里会应同。
