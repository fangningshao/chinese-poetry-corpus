幸秦川上梓潼山（唐·李衍）　　五言律诗　押先韵	乔岩簇冷烟，幽径上寒天。下瞰峨眉岭，上窥华岳巅。驱驰非取乐，按幸为忧边。此去如登陟，歌楼路几千。
题剑门（唐·李衍）　　五言律诗　押蒸韵	缓辔踰双剑，行行蹑石棱。作千寻壁垒，为万祀依凭。道德虽无取，江山粗可矜。回看城阙路，云叠树层层。
过白卫岭和韩昭（唐·李衍）　　七言律诗　押先韵	先朝神武力开边，画断封疆四五千。前望陇山屯剑戟，后凭巫峡锁烽烟。轩皇尚自亲平寇，嬴政徒劳爱学仙。想到隗宫寻胜处，正应莺语暮春天。
宫词（唐·李衍）　　押真韵	辉辉赫赫浮玉云，宣华池上月华新。月华如水浸宫殿，有酒不醉真痴人。
句（唐·李衍）　　押鱼韵	不缘朝阙去，好此结茅庐①。
