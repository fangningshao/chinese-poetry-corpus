咏子规（唐·蔡京）　　七言律诗　押侵韵	千年冤魄化为禽，永逐悲风叫远林。愁血滴花春艳死，月明飘浪冷光沈。凝成紫塞风前泪，惊破红楼梦里心。肠断楚词归不得，剑门迢遰蜀江深。
假节邕交道由吴溪（唐·蔡京）　　五言绝句	停桡横水中，举目孤烟外。借问吴溪人，谁家有山卖。
责商山四皓（唐·蔡京）　　七言绝句　押微韵	秦末家家思逐鹿，商山四皓独忘机。如何鬓发霜相似，更出深山定是非。
