奉和太子纳妃太平公主出降三首（唐·裴守真）　　五言律诗　押微韵	瑜佩升青殿，秾华降紫微。还如桃李发，更似凤皇飞。金屋真离象，瑶台起婺徽。綵缨纷碧坐，缋羽泛褕衣。
奉和太子纳妃太平公主出降三首 其二（唐·裴守真）　　押敬韵	云路移彤辇，天津转明镜。仙珠照乘归，宝月重轮映。望园嘉宴洽，主第欢娱盛。丝竹扬帝熏，簪裾奉宸庆。
