送顾况归茅山（唐·韦夏卿）　　五言律诗　押真韵	圣代为迁客，虚皇作近臣。法尊称大洞①，学浅忝初真②。鸾凤文章丽，烟霞翰墨新。羡君寻句曲，白鹄是三神。
和丘员外题湛长史旧居（唐·韦夏卿）	道胜物能齐，累轻身易退。苟安一丘上，何必三山外。云霞长若绮，松石常如黛。徒有昔王过，竟遗青史载。诗因野寺咏，酒向山椒酹。异时逢尔知，兹辰驻余旆。
