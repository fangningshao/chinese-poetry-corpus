寄远（唐·田娥）　　五言律诗　押庚韵	忆昨会诗酒，终日相逢迎。今来成故事，岁月令人惊。泪流红粉薄，风度罗衣轻。难为子猷志，虚负文君名。
长信宫（唐·田娥）　　押支韵	团圆手中扇，昔为君所持。今日君弃捐，复值秋风时。悲将入箧笥，自叹知何为。
句（唐·田娥）　　押先韵	春至偏无兴，秋来秪是眠（《闲居》）。
杂曲歌辞 携手曲（唐·田娥）　　押月韵	携手共惜芳菲节，莺啼锦花满城阙。行乐逶迤念容色，色衰秪恐君恩歇。凤笙龙管白日阴，盈亏自感青①天月。
杂曲歌辞 夜夜曲（唐·田娥）　　押阳韵	愁人夜独伤，灭烛卧兰房。祗恐多情月，旋来照妾床。
