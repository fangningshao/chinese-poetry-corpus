杂曲歌辞 东飞伯劳歌（唐·李暇）	秦王龙剑燕后琴，珊瑚宝匣镂双心。谁家女儿抱香枕，开衾灭烛愿侍寝。琼窗半上金镂帱，轻罗掩（一作隐）面不遮（一作障）羞。青绮帏（一作帐）中坐相忆，红鸾镜里见愁色。檐花照月莺对栖，空将可怜暗中啼。
相和歌辞 怨诗三首（唐·李暇）　　押筱韵	罗敷初总髻，蕙芳正娇小。月落始归船，春眠恒著晓。
相和歌辞 碧玉歌（唐·李暇）　　押侵韵	碧玉上宫妓，出入千花林。珠被玳瑁床，感郎情意深。
