禁中春松（唐·员南溟）　　五言排律　押真韵	郁郁贞松树，阴阴在紫宸。葱茏偏近日，青翠更宜春。雅韵风来起，轻烟霁后新。叶深栖语鹤，枝亚拂朝臣。全节长依地，凌云欲致身。山苗荫不得，生植荷陶钧。
玉烛（唐·员南溟）　　五言排律　押庚韵	历象璿玑正，休徵玉烛明。四时佳气满，五纬太阶平。律吕风光至，烟云瑞色呈。年和知岁稔，道泰喜秋成。寰海皇恩被，乾坤至化清。自怜同野老，帝力讵能名。
