铜雀台（唐·梁琼）　　五言律诗　押灰韵	歌扇向陵开，齐行奠玉杯。舞时飞燕列，梦里片云来。月色空馀恨，松声莫更哀。谁怜未死妾，掩袂下铜台。
宿巫山寄远人（唐·梁琼）	巫山云，巫山雨，朝云暮雨无定所。南峰忽暗北峰晴，空里仙人语笑声。曾侍荆（一作君）王枕席处，直至如今如有灵。春风澹澹白云闲，惊湍流水响千山。一夜此中对明月，忆得此中与君别。感物情怀如旧时，君今渺渺在天涯。晓看襟上泪流处，点点血痕犹在衣。
远意（唐·梁琼）　　押侵韵	脉脉长摅气，微微不离①心。叩头从此去，烦恼阿谁禁。
句（唐·梁琼）　　押阳韵	玉枕空流别后泪，罗衣已尽去时香（《古意》）。
