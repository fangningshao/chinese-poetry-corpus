赋得玉水记方流（唐·陈昌言）　　五言排律　押尤韵	明媚如怀玉，奇姿自托幽。白虹深不见，绿水折空流。方珏清沙遍，纵横气色浮。类圭才有角，写月让成钩。久处沈潜贵，希当特达收。滔滔在何许，揭厉愿从游。
白日丽江皋（唐·陈昌言）　　五言排律　押豪韵	迟景临遥水，晴空似不高。清明开晓镜，昭晰辨秋毫。郁郁长堤土，离离浅渚毛。烟销占一候，风静拥千艘。独媚青春柳，宜看白鹭涛。何年谢公赏，遗韵在江皋。
