和白太守拣贡橘（唐·周元范）　　七言律诗　押东韵	离离朱实绿丛中，似火烧山处处红。影下寒林沈绿水，光摇高树照晴空。银章自竭人臣力①，玉液谁知造化功。看取明朝船发后，馀香犹尚逐仁风。
奉和白舍人游镜湖夜归（唐·周元范）　　七言绝句　押侵韵	风前酒醒看山笑，湖上诗成共客吟。画烛满堤烧月色，澄江绕树浸城阴。
句（唐·周元范）	谁云蒿上烟，随云依碧落①。莫怪西陵风景别，镜湖花草为先春②。
句（唐·周元范）	路出胥门深浅浪，月残吴苑两三星①。石桥路上千峰月，山殿云中半夜钟②。
