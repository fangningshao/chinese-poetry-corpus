奉和九日幸临渭亭登高应制得晖字（唐·苏瑰）　　五言律诗　押微韵	重阳早露晞，睿赏瞰秋矶。菊气先熏酒，萸香更袭衣。清切丝桐会，纵横文雅飞。恩深荅效浅，留醉奉宸晖。
兴庆池侍宴应制（唐·苏瑰）　　七言律诗　押尤韵	金阙平明宿雾收，瑶池式宴俯清流。瑞凤飞来随帝辇，祥鱼出戏跃王舟。帷齐绿树当筵密，盖转缃荷接岸浮。如临窃比微臣惧，若济叨陪圣主游。
