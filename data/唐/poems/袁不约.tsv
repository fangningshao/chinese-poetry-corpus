离家（唐·袁不约）　　五言律诗　押元韵	步步远晨昏，悽心出里①门。见乌唯有泪，看②雁更伤魂。宿酒宁辞③醉，回书讳苦言。野人应怪笑，不解爱田④园。
送人至岭南（唐·袁不约）　　五言律诗　押庚韵	度岭春风暖，花多不识名。瘴烟迷月色，巴路傍溪声。畏药将银试，防蛟避水行。知君怜酒兴，莫杀醉猩猩。
长安夜游（唐·袁不约）　　七言律诗　押东韵	凤城连夜九门通，帝女皇妃出汉宫。千乘宝莲珠箔捲，万条银烛碧纱笼。歌声缓过青楼月，香霭潜来紫陌风。长乐晓钟归骑后，遗簪堕珥满街中。
句（唐·袁不约）	愁声秋绕杵，寒色碧归山（深秋）。送将欢笑去，收得寂寥回（客去）。
