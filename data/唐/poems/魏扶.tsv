和白敏中圣德和平致兹休运岁终功就合咏盛明呈上（唐·魏扶）　　七言律诗　押先韵	萧关新复旧山川，古戍秦原景象鲜。戎虏乞降归惠化，皇威渐被慑腥膻。穹庐远戍烟尘灭，神武光扬竹帛传。左衽尽知歌帝泽，从兹不更备三边。
贡院题（唐·魏扶）　　七言绝句　押侵韵	梧桐叶落满庭阴，锁闭朱门试院深。曾是昔年辛苦地，不将今日负初心。
赋愁（唐·魏扶）　　押尤韵	愁，迥野，深秋。生枕上，起眉头。闺閤危坐，风尘远游。巴猿啼不住，谷水咽还流。送客泊舟入浦，思乡望月登楼。烟波早晚长羁旅，弦管终年乐五侯。
