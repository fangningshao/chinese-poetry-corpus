寄邢（一作常）逸人（唐·郑常）　　五言律诗　押微韵	羡君无外事，日与世情违①。地僻人难到，溪深鸟自飞。儒衣荷叶老，野饭药苗肥。畴昔江湖②意，而③今忆共归。
送头陀上人赴庐山寺（唐·郑常）　　五言律诗　押侵韵	僧家无住著，早晚出东林。得②道非①真相，头陀是苦心。持斋山果熟，倚锡野云深。溪寺谁相待，香花与梵音。
谪居汉阳白沙口阻雨因题驿亭（唐·郑常）　　五言律诗　押庚韵	汉阳无远近①，见说过湓城。云雨经春客，江山几日程。终随鸥鸟去，秖待海潮生。前路逢渔父，多惭②问姓名。
