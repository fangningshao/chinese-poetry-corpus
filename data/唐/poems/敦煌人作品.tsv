敦煌三首 寿昌（唐·敦煌人作品）　　七言律诗　押阳韵	会稽碛畔亦疆场，迥出平田筑寿昌。沙幕雾深鸣□雁，草枯犹未及重阳。狐裘尚冷搜红髓，絺葛那堪卧□霜。邹曾不行文墨少，移枫徒哭说西王。
敦煌廿咏 题隐士咏（唐·敦煌人作品）　　七言律诗　押萧韵	青溪逐水薰渔樵，策杖褰衣屡蓦桥。鸟坐春池双影近，人呼幽谷两声遥。祥烟五色飞仙电，瑞草千丛间药苗。河畔曲肱而取饮，嫌烦且弃树中瓢。
敦煌廿咏 三危山咏（唐·敦煌人作品）　　押阳韵	三危镇群望，岫崿凌穹苍。万古不毛发，四时含雪霜。岩连九陇险，地窜三苗乡。风雨暗溪谷，令人心自伤。
敦煌□□（唐·敦煌人作品）　　押麻韵	万顷平田四畔沙，汉朝城垒属蕃家。歌谣再复归唐国，道舞春风杨柳花。仕女尚□天宝髻，水流依旧种桑麻。雄军往往施鼙鼓，斗将徒劳猃狁誇。
