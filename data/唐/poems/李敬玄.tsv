奉和别越王（唐·李敬玄）　　五言律诗　押阳韵	飞盖回兰坂，宸襟伫柏梁。别馆分泾渭，归路指衡漳。关山通曙色，林籞遍春光。帝念纡千里，词波照五潢。
奉和别鲁王（唐·李敬玄）　　五言排律　押先韵	绿车旋楚服，丹跸伫秦川。珠皋转归骑，金岸引行旃。一朝限原隰，千里间风烟。莺喧上林谷（一作右），凫响御沟泉（一作前）。断云移鲁盖，离歌动舜弦。别念凝神扆，崇恩洽玳筵。顾惟惭叩寂，徒自仰钧天。
