溧水无相寺赠僧（唐·韩熙载）　　五言律诗　押灰韵	无相景幽远，山屏四面开。凭师领鹤去，待我挂冠来。药为依时采，松宜绕舍栽。林泉自多兴，不是效刘雷。
书歌妓泥金带（唐·韩熙载）　　七言绝句　押微韵	风柳摇摇无定枝，阳台云雨梦中归。他年蓬岛音尘断，留取尊前旧舞衣。
送徐铉流舒州（唐·韩熙载）　　七言绝句　押微韵	昔年悽断此江湄，风满征帆泪满衣。今日重怜鹡鸰羽，不堪波上又分飞。
感怀诗二章（唐·韩熙载）	仆本江北人，今作江南客。再去江北游，举目无相识。金风吹我寒，秋月为谁白。不如归去来，江南有人忆。
句（唐·韩熙载）　　押东韵	几人平地上，看我半天中①。
咏梅 其六（唐·韩熙载）　　押翰韵	桃李不须誇烂熳，已输了风吹一半。
