寄兴国池鹤上刘相公（唐·张众甫）　　五言律诗　押元韵	驯狎经时久，䙰褷短翮存。不随淮海变，空愧稻粱恩。独立秋天静，单栖夕露繁。欲飞还敛翼，讵①敢望乘轩。
送李司直使吴（唐·张众甫）　　五言律诗　押麻韵	使臣①方拥传，王事远辞家。震泽逢残雨，新丰过②落花。水萍千叶散，风柳万条斜。何处看③离恨，春江无限沙。
送李观之宣州谒袁中丞赋得三州渡（唐·张众甫）　　五言律诗　押真韵	古渡大江滨，西南距要津。自当舟楫路，应济往来人。翻浪惊飞鸟，回风起绿蘋。君看波上客，岁晚独垂纶。
