奉和九月九日登慈恩寺浮屠应制（唐·岑羲）　　五言律诗　押寒韵	宝台耸天外，玉辇步云端。日丽重阳景，风摇季月寒。梵堂遥集雁，帝乐近翔鸾。愿献延龄酒，长承湛露欢。
饯唐州高使君（唐·岑羲）　　五言律诗　押支韵	苍茫南塞地，明媚上春时。目极伤千里，怀君不自持。征车别岐路，斜日下崦嵫。一叹轺轩阻，悠悠即所思。
奉和春日幸望春宫应制（唐·岑羲）　　七言律诗　押先韵	和风助律应韶年，清跸乘高入望仙。花笑莺歌迎帝辇，云披日霁俯皇川。南山近压②仙楼①上，北斗平临御扆③前。一奉恩荣同镐宴④，空知率舞听薰弦。
奉和幸安乐公主山庄应制（唐·岑羲）　　七言律诗　押灰韵	银榜重楼出雾开，金舆步辇向天来。泉声迥入吹箫曲，山势遥临献寿杯。帝女含笑流飞电，乾文动色象昭回。诚愿北极拱尧日，微臣抃舞咏康哉。
夜宴安乐公主新宅（唐·岑羲）　　七言绝句　押微韵	金榜重楼开夜扉，琼筵爱客未言归。衔欢不觉银河曙①，尽醉那知玉漏②稀。
九月九日幸临渭亭登高应制得涘字（唐·岑羲）　　押纸韵	重九开科历，千龄逢圣纪。爰豫瞩秦坰，升高临灞涘。玉醴浮仙菊，琼筵荐芳芷。一闻帝舜歌，欢娱良未已。
