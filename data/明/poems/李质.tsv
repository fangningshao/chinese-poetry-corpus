飓风（明·李质）　　七言律诗　押虞韵	一段虹霓出海隅，八风如战雨倾衢。楼头绿树连根拔，陌上青秧贴水枯。正拟望秋差有庾，那思卒岁更无襦。推窗一望天初霁，早有年排说晚租①。
游洪山寺（明·李质）	洪山佛殿晓鸣钟，蹑蹬登临叩远公。绿水西来演不二，青莲南涌透禅宗。天花乱落芙蓉外，龙藏深涵咒钵中。我欲步虚超上乘，却惭尘梦未能空。
