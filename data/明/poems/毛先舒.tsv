孔北海融述志（明末清初·毛先舒）	炎炎当路客，奕奕朱门开。雄鸡无三号，冠盖纷沓来。志士大所营，漂漂穷无依。结根在累世，安能灼馀辉。历观古俊民，功成道何微。子牙尚阴谋，管仲器小哉！人生履国步，周道自我夷。猛虎扼其项，何况狐与狸。此身勤君父，安得慕荑齐。曲士矜一节，度外宁所希。宁为白玉碎，不为长伏雌①。
裁衣曲（明末清初·毛先舒）　　押药韵	剪征衣，亲手作。君身长短何须度，肥瘦定然不如昨。新衣为君裁，旧泪为君落，还将铜斗细熨灼。莫使衣上沾猩红，君见泪痕不肯著①。
