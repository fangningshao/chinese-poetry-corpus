题肤功雅奏图（明·邓桢）　　七言排律　押先韵	和鸾望阙复临边，夹道人看气倍前。素鞸已终风木恨，黄麻亲向穸原宣。枢星影近台三象，卿月光摇尺五天。特简遄从归沐日，对扬恰值建元年。冠加廌角峨应甚，赐有龙文许自专。借箸独当天下计，折冲随运掌中权。黑衣岂直朝来补，朱帝繇兹世共联。身历四朝元未老，城如万里信加坚。可知横草无如此，见说分茒即在焉。勒石祇堪标懿绩，具瞻还为表淩烟①。
