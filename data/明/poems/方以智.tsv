独往（明末清初·方以智）　　五言律诗　押侵韵	同伴都分毛，麻鞋独入林。一年五变姓，十字九椎心。听惯干戈信，愁因风雨深。死生容易事，所痛为知音！
三叠泉（明末清初·方以智）　　七言律诗　押尤韵	三峡巴江似直流，叠溪屏障几曾收。冰绡剪破裁云幔，银汉倾斜作玉沟。画角鼓声催急雨，阳关笛曲送深秋。谁将折笔图成后，可挂松风最上楼。
忆秦娥（明末清初·方以智）	花如雪，东风夜扫苏堤月。苏堤月，香销南国，几回圆缺。钱塘江上潮声歇，江边杨柳谁攀折。谁攀折，西陵渡口，古今离别。
