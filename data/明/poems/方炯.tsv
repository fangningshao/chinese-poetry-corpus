哭郭沧洲（明·方炯）　　五言律诗　押先韵	破屋沧洲上，清贫独可怜。书存无子读，诗好有僧传。葬卜中原夜，坟邻北际边。穷交空白首，莫赠买山钱。
莒溪耕隐（明·方炯）　　七言律诗　押鱼韵	莒溪环翠入瓢湖，古木云庄即旧居。每种秫田秋酿酒，剩收桐子夜观书。雪晴度岭闲骑犊，客至沿溪旋打鱼。老我尘中无隐处，借君余地着茅庐。
