送李伯华饷军宣府便道还家（明·程烈）　　五言律诗　押阳韵	闻道胡尘动，那堪使节忙。朔风如有锷，寒日欲无光。杀气边云上，乡心济水傍。离筵予尚尔，把酒忆南荒。
春日同皇甫子循游吉祥寺（明·程烈）　　五言律诗　押齐韵	寻春同出郭，下马问禅栖。花梵流清霭，云钟度远溪。山形关塞北，日影树林西。老衲能留客，归途浑欲迷。
过露筋祠（明·程烈）　　五言律诗　押支韵	古庙清淮口，相传烈女祠。孤舟不同载，行露有深悲。日向菰蒲落，山随洲渚移。千秋一感慨，为诵浣纱词。
