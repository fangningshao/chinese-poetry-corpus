题饶志尹池亭对月（明·李炤）　　七言律诗　押歌韵	山城夜阁隘星河，剩有寒塘载月多。竹底烟深脩玉斧，水南云静弄金波。嚼仍馀味如君少，饮不停杯奈汝何。本爱结邻天上镜，影团清节讵移柯。
乘风（明·李炤）　　七言律诗　押微韵	帘外幽花间翠微，香飘瑶瑟鼓音希。閒宜修竹开三径，凉入清风掩半扉。云气乍流人欲御，茶烟轻飏鹤初飞。庾尘任逐蓬根转，春服何妨楚楚辉①。
