题铁柱（明·元宣）　　七言律诗	湖上波涛一剑空，冶金留取镇龙宫。八方灵索悬坤轴，万古苍标定劫风。不用断鳌扶四极，谁令铸鼎象群凶。登真未了神仙事，累代方知济世功。
游龙翔寺（明·元宣）　　七言律诗　押东韵	飞桥北上转光风，窈窕慈云接故宫。麟趾不来行殿废，龙光还在御床空。岩廊万象丹青合，楼阁诸天锦绣同。几度残钟敲落日，老僧犹泣鼎湖弓。
