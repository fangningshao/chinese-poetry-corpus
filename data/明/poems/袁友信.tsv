燕京写怀（明·袁友信）　　七言律诗	辉燀夜色瘴烟清，独对芳樽怆客情。京国久悬亲舍念，草庐重沐圣朝徵。仲淹忧世心逾切，杜甫伤春赋易成。自愧衮衣犹未补，敢将书剑问归程。
金陵示子（明·袁友信）　　七言律诗　押歌韵	两字平安付甲初，近来家事竟如何。故园莫使生苍莽，祖垄休教长薜萝。乡里亲朋须浃洽，家庭诗礼莫蹉跎。奉天殿下辞归日，一一从头细琢磨①。
