瑞椰树分三干并起结实古未有也（明·王震）　　七言律诗	椰树由来是直生，云何创见突三茎。昂霄竞彩侵云绿，参汉连科弄月明。南北杨华都挺秀，春秋舞干总奇青。更欣结果齐珠缀，一路添株耸太清①。
文裔龙泉步知县秦志道韵（明·王震）　　七言绝句　押先韵	社延一脉五龙泉，飞汉神龙不及眠。要作雨霖苏六合，此泉应占百泉先。
