山花子 楼瞰（明·戴澳）	楼瞰寒塘古木横。幽禽时对小窗鸣。柳外何人停短棹，理渔罾。旧雨不来门书掩，疏篱新剪竹枝平。茶鼎白沙泉正熟，听松声。
渔家傲　兴济道中（明·戴澳）	袅袅秋风凄卫水，归舟一叶秋风里。短发未梳眠乍起，三十里，快帆亦会归人意。漫说东方饥欲死，白粮连舫趋燕市。三老相逢作吴语，空索米，长安半是侏儒耳。
