赠陈士宁（明·张辂）　　七言律诗　押阳韵	横溪别业锦云乡，红白莲花薜荔墙。百事不开心独静，孤云无着兴俱长。佳人雪藕供微醉，童子分茶坐晚凉。如此好怀谁解写，诗成还让孟襄阳。
次韵王志道元夕（明·张辂）　　押先韵	沈水香生宝篆烟，九衢车马正喧阗。金莲遍烛三千界，银筝谁弹五十弦。天上楼台春靡靡，人间风月夜娟娟。少年行乐情怀异，绛蜡笼纱六辔联。
