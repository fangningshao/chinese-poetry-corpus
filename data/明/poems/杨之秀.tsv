观海诗（明·杨之秀）　　七言律诗　押尤韵	宦海乘风万里游，词波竞渡海波头。潮高人向浪中起，淘涌舟从天际流。骚兴敲船吹大雅，雄心借棹画前筹。汨罗怀古今何在，只见莲山不见秋①。
望海楼诗（明·杨之秀）　　七言律诗　押尤韵	眼前天地一虚舟，汛海回登百尺楼。寺静云封林外锦，宫间风弄客中愁。几行蜃气千层现，万里潮光一览收。莫道青莲人不见，轩边岛屿是瀛洲①。
