秋晚登楼（明·杨骥）　　七言律诗　押尤韵	雨馀野外忽惊秋，爱此新凉坐晚楼。古树崖阴笼薄雾，轻舟江曲逐狂流。大观今古悲三杰，长啸乾坤傲五侯。吟罢自知心力壮，肯随摇落浪生愁。
竹林清咏（明·杨骥）　　七言律诗　押删韵	秋风三日出尘寰，柱杖东溪积翠间。徐发清商穿绿径，兴随霁雨看青山。风云未了千年计，天地先偷万古闲。百岁好怀今始放，竹林题遍不知还①。
初到浮山兄弟会酌（明·杨骥）　　七言绝句　押真韵	百百年前共一身，一身分作念馀人。于今继古须当醉，钟磬和声万古春。
