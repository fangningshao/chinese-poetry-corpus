登州蓬莱阁观东海（明·赵鹤）　　七言律诗　押灰韵	蓬莱阁下晚凉开，倦客乘凉坐未回。不住鸟声冲雨过，有时龙起带潮来。愁云尚识田横岛，仙月还虚汉武台。回首夕阳瀛海上，一尊怀古独徘徊。
登岱四首（明·赵鹤）　　七言律诗　押灰韵	分明苍秀拔云开，谁凿当年混沌胎。山压星辰从下看，海浮天地自东回。一时岱狩雍容礼，千古嵩高制作材。载说皇朝称祀诏，始知神哲奠三才。
