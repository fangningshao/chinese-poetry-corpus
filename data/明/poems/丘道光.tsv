重游凤栖岩（明·丘道光）　　五言律诗　押删韵	我来寻道士，恍惚入鸡山。径僻春云满，岩空夜月閒。香台修竹里，清磬绿萝间。为爱红尘断，跏趺日暮还①。
江田晓发闻杜鹃（明·丘道光）　　七言绝句　押阳韵	青山如黛绿萝长，风雨潇潇送短航。此去家乡应咫尺，杜鹃何事叫归忙。
寒食偕同寅集北山寺（明·丘道光）　　七言绝句　押麻韵	东风榆柳雁飞斜，寒食年年不在家。解道逢僧间半日，莫将僧舍比官衙①。
