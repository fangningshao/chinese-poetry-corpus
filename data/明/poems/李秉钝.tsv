送刘掌教归闽（明·李秉钝）　　七言律诗　押阳韵	先生何事遽严装，芹泮陶成两鬓霜。三载雁稀乡梦远，千江枫叶客思忙。登庸已谢岩廊想，饯别谁迟驿路觞。满地离情题不尽，翩翩云翮向扶桑。
和侍御钟心渠（明·李秉钝）　　七言律诗　押麻韵	正色霜台羡国华，庙堂忧急愧匏瓜。禁中午夜宽前席，海内文章仰大家。汉节雅宜推揽辔，楚歌谁复拟传芭。数回梦到书帷地，何日从容话五车①。
