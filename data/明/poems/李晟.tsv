谒海珠李忠简公祠（明·李晟）　　七言律诗　押东韵	行祠筑傍蕊珠宫，砥柱狂澜障海东。一代才猷光竹帛，千秋文藻陋雕虫。丹心抗疏孤忠在，黑发还家大隐同。祀典由来南国重，芳名谁复步长风①。
金陵赠别诗送彦晦先生南归（明·李晟）　　七言律诗　押麻韵	潮长寒江日射沙，每因分别惜韶华。半生薄宦缁尘老，故国惊心白雁斜。共据槁梧听夜雨，莫辞春酤醉流霞。明朝拟向天南去，笑指仙舟碧海涯①。
