同九嵏顾子访漳河岳山人（明·徐伯虬）　　五言律诗　押侵韵	多君栖郑圃，玄室白云阴。此日逢迎处，高天倚树吟。竹香明幌静，山色暮帘深。相送情无限，余音碧水琴。
甲午元日（明·徐伯虬）　　五言排律	瑶极青阳献，璇宫紫气氲。晴光千嶂合，阳脉百泉分。门戟开黄道，台书得庆云。青归江柳染，红入圃梅芬。花颂回三朔，糕盘□五辛。春杯吹绿酒，不遣瘁颜醺。
