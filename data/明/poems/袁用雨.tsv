仙塔奇踪（明·袁用雨）　　七言律诗　押先韵	缥缈云峰塔影前，尚留遗址寄山巅。客摩碧汉逢初地，人拟青霄扑□烟。始信数椽堪品胜，果然半偈足参禅。仙踪即此传真诀，泉外何人解悟玄①。
南楼晚眺（明·袁用雨）　　七言律诗　押先韵	芙蓉清削对秋泉，渺渺城楼片月悬。人在窗中描辋水，天从槛外落蛮烟。数枰对客閒观局，一路听莺韵入弦。百尺元龙新气象，连平文物焕南天①。
