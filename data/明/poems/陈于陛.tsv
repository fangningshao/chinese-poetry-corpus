登华至青柯坪纪胜（明·陈于陛）　　七言律诗　押元韵	偶从灵岳访真源，秀插青冥势自尊。潭底五龙盘地轴，崖端双鹜划天门。攀萝欲借金仙掌，散发宜窥玉女盆。自有芙蓉三尺在，莲花十丈岂须论。
花枝独鹊（明·陈于陛）　　五言排律　押支韵	天上成桥罢，人间化印迟。一从栖上苑，那复向南枝。拂羽琼花落，穿林宝树垂。夜飞绕明月，朝语噪晴曦。表瑞巢堪咏，怀仁鷇可窥。皇家时有喜，先报九重知。
