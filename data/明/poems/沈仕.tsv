村居春日（明·沈仕）　　五言律诗　押先韵	柳堰迷丹日，蓬扉启绿烟。人间啼鸟外，兴剧落花前。野色连三径，山光满四筵。鹔鹴随可解，堪作酒家钱。
云厓久客川中江上偶怀（明·沈仕）　　七言绝句　押文韵	风吹山色不生云，日照澄江散绮文。空忆巴陵三月酒，鹧鸪啼处一逢君。
出塞（明·沈仕）　　押豪韵	符传出葡萄，星郎上郡豪。五营分贝胄，万骑拥鸑旄。野日寒如月，河冰聚若刀。凶门随命凿，仗胜有龙韬。
