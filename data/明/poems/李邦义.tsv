楞伽峡（明·李邦义）　　七言律诗　押灰韵	之官千里画船开，峡水滨滨绿似苔。两岸断纹栖石壁，数联瀑布泻瑶堆。山花有意供迎送，沙鸟无心任去来。愧我十年廊庙上，不知清梦几番回。
游燕喜次韵（明·李邦义）　　七言律诗　押青韵	湟川山水旧传名，暇日来游燕喜亭。细扪萝藤寻古刹，徐穿岩洞觅仙灵。卧龙故址云常白，梦得遗墟草漫青。千载风流人不见，惟闻山下水泠泠①。
谢朝中贵人（明·李邦义）　　七言绝句　押寒韵	风尘已了燕京债，世事宁嗟蜀路难。此去沧州堪寄傲，不妨人作傲人看①。
