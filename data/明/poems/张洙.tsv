辛丑十一月望日藻仲宗弟率诸生抱琴见枉草堂藻仲偶得风雨抱琴良不恶之句予爱其深得兴体因足成唐律（明·张洙）　　七言律诗　押庚韵	风雨抱琴良不恶，连床尤尽故人情。书狂屡遣供佳札，饮少惟愁斗巨觥。夜月忽于梅写影，寒云不碍雁流声。看君却忆谁相似，饭颗山头太瘦生。
南村图为陶九成作（明·张洙）　　七言律诗　押鱼韵	南村老人清且癯，闭户十年工著书。诸生解问扬雄字，使者空求颜阖庐。推窗山在夕阳野，扫径柳垂春水渠。卜邻若得从吾愿，日日抱琴无日虚。
西樵道中和海侄（明·张洙）　　押陌韵	樵山屹立看，巨镇难寻尺。峭峭插天峰，巉巉卧云石。青壁若开屏，丹崖犹列戟。高登绝顶中，一抹长空白。
怀旧（明·张洙）　　押遇韵	忆昔与君游，两两飞仙步。长袖挹风清，短钑////履月素。夜半始归来，溪边频呼渡。万籁寂空山，古木浓零露。窈窕踏歌行，错落群星布。如何今日游，寂寞空归路①。
