谒李忠简公祠（明·陈三俊）　　七言律诗　押先韵	岭表沧桑不计年，珠江风景故依然。孤忠节气知能几，一代文章孰敢先。御榻抗言如尚在，梅花诗句至今传。惭余后学抠衣日，想像高标海国前①。
浮邱社怀赵太史（明·陈三俊）　　七言律诗　押先韵	闻道仙踪自昔年，苔封丹灶久茫然。何期太史来南国，讵为朱明辟洞天。大雅堂高留舄在，紫烟楼迥射光悬。野人不倦登临兴，遥望台星绕日边①。
