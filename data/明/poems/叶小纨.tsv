浣溪沙 为侍女随春作（明·叶小纨）	髻薄金钗半亸轻。佯羞微笑隐湘屏。嫩红染面太多情。长怨曲阑看门鸭，惯嗔南陌听啼莺。月明帘下理瑶筝。
浣溪沙 新月（明·叶小纨）	纤影黄昏到小楼。弱云扶住柳梢头。捲帘依约见银钩。妆镜慵开才出匣，蛾眉学画半含愁。清光先自映波流。
临江仙 经东园故居（明·叶小纨）	旧日园林残梦里，空庭闲步徘徊。雨干新绿遍苍苔。落花惊鸟去，飞絮滚愁来。探得春回春已暮，枝头累累青梅。年光一瞬最堪哀。浮云随逝水，残照上荒台。
