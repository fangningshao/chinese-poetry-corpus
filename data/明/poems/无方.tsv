登多景楼（明·无方）　　押萧韵	大山千丈青岧峣，长江万古铺琼瑶。银河倒影落天堑，海门日日来春潮。伟哉孙刘辈，壮志摩云霄。只今英雄遗草木，秋霜肃杀寒不凋。朱阑仄上横斗杓，烟峦直下明金焦。黄鹤山空杜鹃老，鸳鸯渚冷芙蓉娇。人间笑傲输渔樵，犹将举废论前朝。万岁岭，千秋桥，月明尚有人吹箫，月明尚有人吹箫。
