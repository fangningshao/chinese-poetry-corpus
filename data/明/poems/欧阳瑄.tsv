石桥秋月（明·欧阳瑄）	石桥高高如砥平，海波帖帖犹冰凝。秋空无瑕银汉白，孤蟾独伴长庚明①。村居夜作车声涩，谁饮朱门歌吹急。山河倒影落人间，玉露瀼瀼桂花湿②。
龙穴春涛（明·欧阳瑄）	沧波万古流不息，春来怒触波心石。雾雨阴笼蜃气楼，月星光射鲛人室。桃花浪暖滔天高，常闻穴底蛟龙号。舟人鼓柁倏然过，喧豗飞雪逋轻舠①。
