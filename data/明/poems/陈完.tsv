钱塘怀古（明·陈完）　　七言律诗　押萧韵	边尘卷地北风号，泥马南来驻六桥。汴水故宫空有月，海门沙溆寂无潮。铜驼夜泣霜华冷，银雁秋飞王气销。五国城头魂不返，伤心谁赋《楚辞》招。
和徐德彰春日杂咏八首（明·陈完）　　七言律诗　押齐韵	暖色晴光处处迷，画桥杨柳路东西。千村红乱桃花雨，一夜香生燕子泥。莺舌语双谐作瑟，草根枯半踏成蹊。最难留得芳时在，怪杀枝头杜宇啼。
