甘露寺（明·顾元庆）　　五言律诗　押文韵	绝壁倚江滨，千峰带夕曛。断冈余王气，古镬隐雷文。沧海风烟接，高城鼓角闻。上方萧索尽，一塔出尘氛。
献花岩（明·顾元庆）　　五言律诗　押阳韵	共讨花岩胜，云霄肘腋傍。牛峰双角短，天堑一支长。松殿秋阴肃，经堂雨叶黄。物华更娟静，时序近重阳。
山斋诵见寄之作有怀漳河（明·顾元庆）　　五言律诗　押东韵	忽忆漳河子，居然有道风。一尊黄叶下，数口绿云中。鸿鹄心同远，岩丘兴不穷。新诗开大雅，莫惜寄邮筒。
