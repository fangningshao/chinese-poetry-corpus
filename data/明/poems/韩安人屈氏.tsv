述怀（明·韩安人屈氏）　　五言律诗	淅淅北风起，萧萧木叶稀。寒花愁更发，鸿雁独南飞。秋老商山里，天长渭水西。思归归未得，怅望泪沾衣。
登江楼（明·韩安人屈氏）　　押先韵	登高楼兮，见西风吹水之潺湲。水东去以不回兮，客思归其何年！
送夫入觐（明·韩安人屈氏）　　押阳韵	君往燕山去，弃妾雒水旁。雒水向东流，妾魂随飞扬。丈夫轻离别，壮志在四方。努力事明主，肯为儿女伤。君有双亲老，垂白坐高堂。晨昏妾定省，喜惧君自量。珍重复珍重，叮咛须记将。既为远别去，饮馀手中觞。莫辞手中觞，为君整行装。阳关歌欲断，柳条丝更长。
