舟泊四会新路（明·赵不踰）　　五言律诗　押庚韵	新路维舟晚，江空客况清。人居临水语，渔火隔沙明。夜静虫声切，秋高雁影横。离家才两日，便有故乡情。
珠海别意（明·赵不踰）　　七言律诗　押尤韵	落叶微霜古寺秋，行人临发重迟留。离情未尽三杯酒，归兴都随一叶舟。残月断猿江上路，夕阳红树驿边楼。明朝独倚河桥暮，人自相思水自流①。
