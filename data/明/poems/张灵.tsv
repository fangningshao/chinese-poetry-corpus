玄墓山纪游（明·张灵）　　七言律诗　押支韵	玄墓名山久注思，少携闲伴是春时。隔窗湖水坐不起，塞路梅花行转迟。清福可教何日领，闲情曾有几人知。漫收形胜归村馆，梦里烟霞亦自追。
对酒（明·张灵）　　七言绝句　押灰韵	隐隐江城玉漏催，劝君须尽掌中杯。高楼明月笙歌夜，知是人生第几回。
临终诗（明·张灵）　　七言绝句	一枚蝉蜕榻当中，命也难辞付大空。垂死尚思玄墓麓，满山寒雪一林松。
