海珠寺（明·黄奉）　　五言律诗　押歌韵	扁舟何处泊，珠影散长河。一寺波中出，孤峰水底过。日晓分黄木，云深起白鹅。临流聊怅望，不觉野怀多。
七夕（明·黄奉）　　五言律诗　押萧韵	寂寞榆阴下，江天意独饶。秋风吹不尽，夜月去迢迢。正忆东林社，遥闻碧玉箫。星河何处望，幽思转无聊①。
送王尊尧北海省觐（明·黄奉）　　七言律诗　押豪韵	名藩十载力勤劳，故国三冬走俊髦。风景旋披襟抱阔，关山难破梦思牢。杜陵望岳诗偏壮，王粲浮淮赋转豪。北至神京应咫尺，青云争似白云高①。
