寿榕湾祁君七十一（明·梁文瑞）　　七言律诗　押尤韵	绿阴临水一湾流，君住榕湾最上头。棹月访来人意好，齐云养就鹤翎修。出游鱼听琴声雅，消遣棋敲树影稠。却有济时千载策，传家世业是春秋①。
集饮黄洲侄书舍（明·梁文瑞）　　七言绝句　押阳韵	草回新绿柳初黄，水长平芜野径长。十里烟村云缥缈，依稀犹似辋川庄。
