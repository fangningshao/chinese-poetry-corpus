前上陵德胜门（明·江晖）　　五言律诗　押东韵	先皇巡狩日，此地即行宫。拜舞千官肃，飞扬八骏雄。雕弓开塞雾，鼍鼓振山风。今日繁华歇，重过恨不穷。
谢政志喜（明·江晖）　　五言律诗　押尤韵	云户焚鱼佩，烟汀放慎舟。寂寥伤白石，浩荡想丹丘。挂席牵风稳，垂竿扬月流。故园松竹在，聊得慰穷愁。
送巨石弟还京（明·江晖）　　五言律诗　押灰韵	晓麓柴扉寂，秋江桧慎催。别离经落叶，衰飒已寒灰。露浩翔凫迥，云凝断雁哀。腾骞羡修羽，聊得慰摧颓。
