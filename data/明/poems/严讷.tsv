秋日泛舟过朗城庵（明·严讷）　　五言律诗　押阳韵	孤舟兴不浅，日暮浮方塘。抚景自斟酌，击榜歌沧浪。秋水连天碧，清风传桂香。渚鸥闲自得，狎我为翱翔。
咏新辟邑城（明·严讷）　　七言律诗　押豪韵	捧檄劳劳入不毛，城开百雉倚云高。昔年麟石都开瘴，今日星岩亦种桃。花市即看新第宅，野田重理旧蓬蒿。我来观感兴风化，到处逢人说卖刀①。
