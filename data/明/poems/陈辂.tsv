陆大夫祠（明·陈辂）　　七言律诗　押歌韵	独持黄纸传天语，万里归朝感尉佗。南海共宜新庙宇①，晋康非但汉山河。春风此地闻箫鼓，锦石千年洗薜萝。满眼绿林烟雨里，尚怀清论息干戈②。
嘉靖丁酉腊月十二日守备聂挥使邀游三洲岩（明·陈辂）　　七言律诗　押东韵	晓岸晴烟驻画篷，胜寻迷赏到崆峒。香深衣袂琪花径，翠润杯觞石乳宫。三岛远分浮岱粤，七星相映峙西东。崔嵬万古堂虚静，翻笑人心浑不同①。
晋康八景诗 香山古迹（明·陈辂）　　七言绝句　押麻韵	香山谁许锁烟霞，地主风流旧景加。桃李种新亭焕昔，客来寻赏媚春花。
