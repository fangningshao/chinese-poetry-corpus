翠岩亭（明·唐守敬）　　五言律诗　押侵韵	寻盟逢妙躅，步屧过名林。鸟识初来客，云窥独往心。灵岩苍霭合，古碣翠苔深。最是披襟好，携觞得共临①。
陈参藩曾侍御招同陈道襄郭笃周二宪副浮邱雅集（明·唐守敬）　　七言律诗　押灰韵	仙邱迤逦碧林隈，太史当年结社来。金液渐销丹井在，彩虬新映画堂开。千江月度朱明馆，四座春浮绿玉醅。谁似大夫能作赋，却怜风雨更登台①。
