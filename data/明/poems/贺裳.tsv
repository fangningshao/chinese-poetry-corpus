蝶恋花 暮春（明·贺裳）	薄暮银塘风色静，闲倚雕阑，自赏娉婷影。一簇芙蓉相掩映，唾花落处游鳞竞。女伴潜呼浑未醒，横睇回波，才讶红妆并。飞尽残霞天又暝，柳梢笑指新悬镜。
渔家傲 晓别（明·贺裳）	啼罢荒鸡衰雁接，荧荧寒焰窗犹黑。欲别重将酥手执，行又立，门前瘦马嘶残月。递得金鞭红袖湿，回头已被疏林隔。独倚高楼看去辙，铃音绝，纤腰凭久雕阑热。
