甲子门吊张文烈先生（明·卢锻）　　七言律诗　押庚韵	激烈忠魂逝奕英，啼鹃血破月三更。置君覆社知谁是，报国捐躯岂论名。岸草无心风泣笛，珠江有恨浪悲钲。于今落木秋霜夜，犹叱云旂北路行。
读张文烈遗稿（明·卢锻）　　七言律诗　押庚韵	厓门宿昔咏零丁，此日欷歔血泪声。作者非留去后恨，读时转忆个中情。星河摇动龙蛇泣，几案凄凉犬豕鸣。白雪青羝君忍耐，招魂取寄伴苏卿①。
