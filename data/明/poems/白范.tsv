蓟州（明·白范）　　五言律诗　押庚韵	西来山尽处，始见蓟州城。地拱三门峻，天回一面平。人烟多戍卒，市语杂番声。回首松亭道，秋风几日程。
八月廿三日夏店驿遇国公入奏得云字（明·白范）　　七言律诗　押文韵	玉塞函封上紫宸，清秋使节净埃氛。寸心已近长安日，万骑犹屯朔漠云。丹陛敷陈天语问，青蒲奏对史臣闻。老夫白首辕门下，惟待将军蚤策勋。
