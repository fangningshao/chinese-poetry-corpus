谢父老（明·黎遵指）　　七言律诗	百二春光强半曛，逐臣今幸赋归云。莺啼修竹声传好，蛙怒清波聒转纷。且有潘舆堪娱日，已无陆橐可甘分。扳辕夹道拖千缕，刘宠当年也断魂①。
西湖避暑（明·黎遵指）　　七言律诗　押阳韵	昼閒无事日偏长，趺坐披襟纳晚凉。有客弹琴梅尽落，逢僧说偈旆初扬。林幽处处啼娇鸟，风静枝枝送畹香。明日有怀须共勉，肯教苏子独留芳①。
