游黄旗峰（明·李一清）　　七言律诗　押先韵	奇屼孤峰耸日边，登临诗酒不消钱。莺花绰约欺华鬓，风日妍暄洽彩筵。回马并驰春草径，归鸦群噪夕阳天。廉泉汨没知何处，胜迹空怜万古传。
西湖吊古（明·李一清）　　七言律诗　押灰韵	世变江河不可回，英雄空负出群才。西京日落征旗捲，南渡风寒画角哀。十二金牌催魏阙，三千珠履散燕台。凭谁洗却千年恨，浙水寒声去复来①。
