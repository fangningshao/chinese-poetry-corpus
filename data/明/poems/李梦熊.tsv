樊文宗复来督学志喜（明·李梦熊）　　七言律诗　押真韵	夹道皇华列锦茵，转移文运仗词臣。才量玉尺恩逾旧，命拜金门宠自新。爱日未遑工戏綵，谈风长此懔书绅。一条水署交相庆，两度珊罗擅席珍。
赠恩平开平陵水三明府（明·李梦熊）　　七言律诗　押灰韵	豸史风流盖世才，偶于棘院仰鸿裁。量同珠海标三杰，清比冰壶搆众材。竹马芳名传岭表，弦歌雅化上春台。牛刀小用恩逾大，好把桃花满县栽①。
