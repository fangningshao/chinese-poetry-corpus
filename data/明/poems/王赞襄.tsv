文笔峰（明·王赞襄）　　七言律诗	一峰屹立万山低，造化生成笔一枝。锐颖常沾雨露泽，光芒直射斗牛墟。江山北去呈文字，海岛南来作砚池。对此挥毫轻借力，青云独步到天衢①。
登邑东楼歌（明·王赞襄）	登高佳节上高楼，步步高登楼上头。万里云霄通眼望，四方风气一腔收。天连海国偏多景，人趁时光好豁游。矗矗新城增伟观，溶溶秋水映林邱。愿得天高卑也听，为我馀黎苏百病。愿得山高泉也流，为我农时庆有收。堂高惟愿清风爽，红尘不到通清赏。城高惟愿国威张，沧海鲸波永不扬。振步登楼万古豪，从此皋夔相接迹，凤池之上乐陶陶。
