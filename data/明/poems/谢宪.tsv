和明道诗（明·谢宪）　　七言律诗　押东韵	矜持未敢说从容，起坐清宵待日红。物理未融思则得，人情难一扩之同。散殊不落无形外，飞跃都归有事中。何以不淫何以乐，人能无欲是豪雄①。
罩纱（明·谢宪）　　七言绝句　押麻韵	行值风尘更可嗟，群儿当路弄泥沙。先生自有垂帘计，那得閒钱买罩纱。
题丹灶土（明·谢宪）　　七言绝句	丹成灶冷烟火息，青草黄沙杂瓦砾。相传有病可能医，此土何妨当饭食①。
