庚午三月闻小警出城呈同年谭郡博仲和兼呈潘挥使（明·黄印）　　七言律诗　押支韵	振衣休整出城迟，泉石年来是故知。白发山人归老日，乾城老将得閒时。谋身于我真成愧，却虏今谁不解诗。台省未闻忧治世，春风何日到天涯①。
途中纪事（明·黄印）　　七言律诗	江山行目画中诗，吟弄风光只自知。穿破乱云飞水鸟，擘开红毯见江蓠。四时胜境逢春好，万古惊尘逐世驰。芳草天涯归未得，断肠游子旧时衣①。
