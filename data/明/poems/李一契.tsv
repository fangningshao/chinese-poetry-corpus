小金山谒苏文忠公祠（明·李一契）　　五言律诗　押青韵	水带环窗绿，山屏隔岸青。仰高来古寺，览胜历幽亭。九死孤忠在，三生旧梦醒。念亲久延伫，拥棹下前汀。
送毅轩兄分教琼山次韵（明·李一契）　　七言律诗　押歌韵	渊源家学旧名科，出处还谁得惠和。官冷作人应有道，时清航海迥无波。光声拜接文庄范，客况随安邵老窝。乡国化行无彼我，榔枒云树即松萝。
和黄恪斋月夜泛舟（明·李一契）　　七言律诗　押先韵	谁将光景谢留连，好月随波落客边。九曲调高夷水棹，一篷风细剡溪船。消磨尘鞅三山杳，妆点春光两岸妍。想到忘形花柳外，有怀多是在前川。
过安庆怀先兄帽山尝宰怀宁（名宦今祀）（明·李一契）　　七言绝句　押庚韵	弦歌声歇几周星，香火千年寄皖城。善治未题明道墓，瓣香聊识惠连情。
拜淮阴侯庙（明·李一契）　　七言绝句　押支韵	忍辱屠门未可非，河边一饭迹尤奇。三分若决蒯通策，中尉黄金总浪施①。
赠林艾陵（明·李一契）　　押支韵	白日不再媚，黄花无终期。美人入我怀，援琴写寸私。明月流丹楹，照见金玻璃。杯空明月在，对此重悽其。
