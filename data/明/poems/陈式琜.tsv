东山寺（明·陈式琜）　　五言律诗　押东韵	散步东山寺，飘飘欲御风。神閒千偈觉，心静万缘空。涧水窥潜鲤，天涯没远鸿。悠然何所寄，乐在忘言中。
普陀岩（明·陈式琜）　　五言律诗　押冬韵	闻道西山好，灵岩深几重。晨光紫气合，暮霭赤霞封。落叶藏幽径，微风送晚钟。欲知清净理，此地是南宗。
西园夜饮（明·陈式琜）　　五言律诗　押歌韵	古树带烟萝，池塘生绿波。名花槛外见，修竹水边多。名士持觞酌，佳人联袂歌。留连尽一石，休问夜如何①。
