逊国后赋诗（明·建文惠宗让皇帝）　　七言律诗　押尤韵	牢落西南四十秋，萧萧华发已盈头。乾坤有恨家何在，江汉无情水自流。长乐宫中云气散，朝元阁上雨声愁。新蒲细柳年年绿，野老吞声哭未休。
金竺长官司罗永庵题壁（明·建文惠宗让皇帝）　　七言律诗　押侵韵	风尘一夕忽南侵，天命潜移四海心。凤返丹山红日远，龙归沧海碧云深。紫微有象星还拱，玉漏无声水自沉。遥想禁城今夜月，六宫犹望翠华临。
