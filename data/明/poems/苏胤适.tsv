昭平五日（明·苏胤适）　　五言律诗　押先韵	行行客悄然，荒树落霞天。独水万山合，孤城一弹悬。风多夷汉杂，径尚虎狐穿。傍楚能怀古，笙歌吊屈船。
九日邹崖吊古（明·苏胤适）　　七言律诗　押元韵	岸帻编萸九日村，孤臣万里旧盘蹲。只将正气留天地，不爱英魂叩阖阍。山石嶙峋层汉出，江流澎湃撼崖喧。低徊未尽伤忠思，峭壑悲风起暮猿。
胡仰山倭播功成上绩（明·苏胤适）　　七言律诗　押萧韵	扬帆东下海氛消，马度岷山气转骄。云阵三千横太乙，将军十八数嫖姚。功书大幕劳分虎，技折中原惯落雕。万里威名寒漠朔，望悬双帜倚天摇。
