望小金山（明·林烈）　　五言律诗　押元韵	望望灵洲景，迢迢过石门。壮怀观上国，离思忆家园。鸟语前山树，人烟远岸村。扁舟追李郭，佳句落芳尊①。
峡山飞来寺（明·林烈）　　七言律诗　押东韵	浪迹遨游类转蓬，又维孤舫翠微中。江流环绕鱼舠稳，石磴参差鸟道通。千里壮游霄汉近，万年全盛帝王风。清歌欲奏霓裳曲，桂影扶疏月出东①。
