答王皓溪（明·赵时举）　　七言律诗　押肴韵	柳丝春展暗禽巢，识面东风是旧交。蝶扑似能清客梦，莺簧何事向人呶。仙经学去终成幻，心易明来不用爻。好语同侪知意味，意将翠釜胜青茭。
观竞渡（明·赵时举）　　七言律诗　押庚韵	斜日沧江鼍鼓鸣，兰桡画楫浪中横。追先气蹙藏鲛室，逐利心便引鹤旌。侧目千层真巨险，出头一笑竟何营。水嬉莫讶狂游子，世路风波苦恁惊①。
