同王直卿起部、孙莫之、涂青来两山人谒盘古祠（明·姚思虞）　　五言律诗　押先韵	古宫深积翠，讨胜欲忘还。四壁云难破，千峦秀可搴。碑残全没地，树老尽参天。行矣君休问，神游太始前。
杨太孺人贞寿卷（明·姚思虞）　　七言律诗　押尤韵	寂守空帷鬓已秋，巴猿声惹半生愁。惊看鹄立千寻壁，尤喜鹏骞百尺楼。憔悴已经甘雨润，荣华直向暮年收。苍旻有意酬馀泽，琴鹤堂前引杖鸠。
