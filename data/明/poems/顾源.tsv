燕子矶（明·顾源）　　五言律诗　押元韵	沃野盘灵阜，鸿蒙巨壑吞。浅沙披月蚌，高浪出风豚。翠木栖晴霭，苍崖射晓暾。吾将谢尘网，浩荡抚渔䑳。
杂题（明·顾源）　　五言绝句　押寝韵	春水织文縠，春花散云锦。壁上松萝摇，时见猿来饮。
夹萝峰（明·顾源）　　七言绝句　押东韵	红日才生晹谷东，鱼龙吹浪晓濛濛。徜徉笑指三山路，玉灶银床紫雾中。
秋行（明·顾源）　　七言绝句　押先韵	野菜香粳乐晚年，疏林晴日好秋天。风瓢满耳鸣琴筑，黄叶深窝得晏眠。
夹萝峰（明·顾源）　　七言绝句　押东韵	红日才生阳谷东，鱼龙吹浪晓蒙蒙。倘徉笔指三山路，玉灶银床紫雾中。
冬日（明·顾源）　　七言绝句　押东韵	平生未有惊人事，残病林间一老翁。风雨小窗心似水，墨花轻染夜灯红。
