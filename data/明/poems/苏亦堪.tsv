过武山览余襄公候潮处（明·苏亦堪）　　七言律诗　押灰韵	万派朝宗水直催，襄公曾此候潮来。乘风势涌翻鳌呿，映日光涵漾蚌胎。二气吹嘘穷睇眄，四贤勋业极崔嵬。临流慨想遗徽在，龙穴风生雪浪开①。
从父宦游归游罗浮梦中得句（明·苏亦堪）　　押麻韵	怪石嶙嶙山路仄，冲寒趋看罗浮花。东家西家树疏密，半枝数枝玉横斜。铁桥古洞雪初霁，老僧开门邀啜茶。
