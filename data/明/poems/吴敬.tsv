文笔峰（明·吴敬）　　七言律诗　押阳韵	突屼山岚一带长，轻烟暖日弄晴光。孤峰隐隐淩霄碧，群卉森森过雨苍。霭气浮空迷绕郭，霞浑拂树映斜阳。悬知绝顶最高处，好望蓬莱仙子乡。
衡王题长史王士衡荣恩堂（明·吴敬）　　七言律诗　押尤韵	九重丹诏出皇州，褒赠存亡爵冕旒。西阁侍书最勤苦，东斋辅导秉嘉猷。董子文章今代出，贾生才调后人犹。忆君平日多清致，拳拳此去不能留①。
