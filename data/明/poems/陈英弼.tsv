中秋夜泊淮安（明·陈英弼）　　七言律诗　押先韵	中秋良夜泊淮壖，露冷风清月满船。千古共传今夕好，一年争似此时圆。桂枝看冷蟾宫近，玉宇云消宝镜悬。好景独怜空自负，蓬窗攲枕且高眠。
寄蚝冈彭先生（明·陈英弼）　　七言律诗　押侵韵	蚝冈冈畔草堂深，办亩方塘绕竹阴。座上清风生玉麈，涧边流水杂瑶琴。芳樽自得閒中乐，佳句尝从醉里吟。笑我宦游淹岁月，江湖赢得雪盈簪①。
