赠大司农毕老公祖（明·徐宪卿）	青域毕夫子，矫矫负灵植。清毓萌水源，秀挺黉山色。初司云间理，继拜爽鸠职。平反照覆盆，凛冽剪荆棘。秦晋多奇竖，囧卿膺内秩。经济固难量，心计尤超轶。再帅东诸侯，海外渡玉粒。关宁挟□温，东江亦足食。六师欢未央，距曲跃唱拍。到处能不朽，秦松与汉柏。八座领留计，休休类无识。目击庾藏空，三疏抒忠赤。劳薪愤懑深，谢客饵芝术。参冲旦晚间，弃掷如遗迹。竹溪六逸堂，可霍忧时疾。大清小清流，聊以资嗽石。奠折补缺手，岂容拥云息。蓝璧竟夕辉，终为良工得。
