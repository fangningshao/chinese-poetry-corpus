阙题 其二（明·朱家祯）　　七言律诗　押冬韵	孤亭吟罢听疏钟，野景翻怜杖履慵。树木密能巢鹤鹊，江潭深自隐鱼龙。法门谩说三千界，福地相传十九峰。杯酒陶然吾半醉，百年休问此浮踪①。
阙题 其一（明·朱家祯）	舍舟登名山，名山何崒嵂。千林觱篥鸣，两岸芙蓉出。江空钓石悬，贡犀金锁失。珠树长丹房，榴花秘瑶室。帝子久不归，妖猿寻故匹。独扪壁上萝，笑采松间实。行逢一老僧，引我礼仙佛。飞泉进苦茗，磨崖以短述。
