野馆（明·刘养晦）　　五言律诗　押鱼韵	安稳桐溪上，时危久索居。蚁穿庭下穴，蜗篆璧间书。野水临秋迥，山窗映月虚。十年戎马乱，归计定何如？
王氏招饮席中有感（明·刘养晦）	忆昔至正全盛时，朱门豪家多亭池。池边女儿纵游赏，新妆照水明玻璃。春风淡挹芙蓉渠，黄莺娇转垂杨枝。整日欢声无暂歇，携手花间扑蝴蝶。晓吹龙管迎香风，晚酌金叠邀夜月。珠帘绣幕花氍毹，画阁朱楼红地垆。日长无事教鹦鹉，象牙镂马闲蒲樗。岂知人事忽更变，瓦砾荒芜人不见。繁华一去杳难留，空有闲花飞片片。玉堂夜夜客鸣珂，人生在世若大梦，吁嗟易老成蹉跎。君起舞，我当歌，青春去矣难再过。美人如花不长好，黄金白璧徒云多。
