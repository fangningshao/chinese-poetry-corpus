庆陵小修告成恭赋（明·张一凤）　　七言律诗　押先韵	翠环寝殿紫凝烟，风雨驱令护昔年。周命式瞻新气象，汉陵还睹旧山川。技惭娲鍊重元石，泪补轩游五色天。先圣遗弓如在抱，敢私筋力影相怜。
庆陵大修告成恭述（明·张一凤）　　七言律诗　押寒韵	自守苍梧北斗寒，九京王气拜衣冠。攀髯湖月光才满，泫雨燕云泪已乾。日奉金舆清汉殿，天回玉扆肃周官。翠华想像千秋地，上谒时追问寝欢①。
