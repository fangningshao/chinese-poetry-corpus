奉命征西蜀（明·熊昭宙）　　七言律诗　押覃韵	帝命旌旗分蓟北，臣随鞭弭出荆南。元戎宝盖凭雕辇，上将金鞭驾紫骖。马饮岷江吞日色，剑光巫峡破烟岚。此身报国休言瘁，圣主恩深恐不堪。
春日会师瞿塘雨中王咏商水部见招同杨漪翁明府望巫山高处（明·熊昭宙）　　七言律诗　押阳韵	东风幕府对霞觞，雨夜论心兴转长。山入大夔分楚蜀，客从诗赋忆王杨。夭桃花绽三春色，细草风生二月凉。终宴不知更漏促，醉来犹欲咏高唐①。
