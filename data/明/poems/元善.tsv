和马仲房出塞（明·元善）　　五言律诗　押庚韵	虏骑还南下，王师复北征。旗翻沧海日，道出白登城。朔马鸣新垒，胡姬指旧营。玉京双凤阙，空宿羽林兵。
闲居二首（明·元善）　　五言绝句　押元韵	落落新榆宅，深深细柳村。出门逢鸟雀，归院见鸡豚。
前巡幸歌二首（明·元善）　　七言绝句　押阳韵	翠华摇曳转龙荒，宣府离宫面面长。代马繁缨悬广室，胡姬妆镜挂连房。
