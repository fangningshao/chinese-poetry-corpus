秋忆罗浮（明·利宾）　　七言律诗　押冬韵	野兴登临秋更浓，罗浮念念寄尘踪。神驰四百飞云杪，目断千寻瀑布淙。洒墨犹存坛里竹，遗丹难老涧边松。稚川精爽依然在，杖履何年许尔从①。
湖中纪兴（明·利宾）　　七言律诗　押支韵	西湖水绕百官池，万丈飞虹任所之。屿亭倒影游鱼避，郊竹连阴倦鸟知。瀑布乘风□小艇，波光和月照芳湄。几家烟火相邻处，抚景年年泛紫卮①。
