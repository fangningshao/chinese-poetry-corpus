飞来览胜 其二（明·钟万禄）　　五言律诗　押侵韵	寺老梁唐树，云疏玉峡岑。本来空去住，幻迹任阿林。天险窥壶岫，笙簧杂涧音。苍茫思独渺，千古钓台心①。
飞来览胜 其一（明·钟万禄）　　七言律诗　押微韵	万仞峰头一振衣，孤松苍翠欲成围①。干霄壁峡何年劈，绕杖浮云万壑飞。涧竹每于声律细，僧居多傍石林扉。银河好向津头问，忽听疏钟报晓晖②。
