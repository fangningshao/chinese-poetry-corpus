太平约劝善歌（明·周遵）	太平约约内，相期毋作恶。作恶此心巳差错，差错之时难救药。救药无能徒错愕，错愕何如善最乐。勿盗勿奸勿赌博，卖剑买牛去耕凿。手足胼胝劳亦劳，父母妻子得安饱。子堪教兮务慇，勤田可力兮莫潦草。斗智斗力一时雄，无如随分生涯好。梦魂不惊睡亦宁，刑罚无加逸至老。偷閒且唱太平歌，歌唱太平乐意多。煖炉举酒对残腊，盛夏棋敲树婆娑。自识胸中无障累，曾知世上有风波。此身或遇乡邻斗，正义婉辞相劝和。乡人啧啧贤月旦，官府应扬旌善科。昔言三尺神明是，休道天高听莫何。善念彼苍亦怡鋻，绵绵福萃太平窝①。
