崇祯三年冬至日题三洲岩（明·李逢升）　　五言律诗　押真韵	吾看三洲景，江山一望蘋。白云村数点，菉树馆真人。闲坐亭中石，静观洞里春。青霄昂首近，竹杖欲飞尘。
崇祯辛未仲秋日题三洲岩（明·李逢升）　　七言律诗　押阳韵	嵌石巉峰近水旁，坐看日月带长沧。风清烟雾飘亭屋，云淡斗星射馆厢。四野耘田歌麦秀，五经勤诵夺文光。相看不尽飞扬意，欲做岩中白鬓郎。
崇祯四年秋月重葺三洲岩题壁（明·李逢升）　　七言律诗	磴道巉岩叠几重，振身且上至人峰。浑无尺地千盘险，别有蓬莱一洞通。平草荒塘今李白，茂林丰草□桃红。愿天社稷万年秀，乐□云窝百世隆。
