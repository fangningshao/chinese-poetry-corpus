孙王墓（盘门外三里）（明·王宾）　　七言绝句　押先韵	千里争衡最少年，马骄风疾喜行前。正当许下迎天子，玉树生埋在九泉。
蔡经家（《吴地记》："在朱明寺西。"）（明·王宾）　　七言绝句　押尤韵	方平不见再来游，惟说麻姑去海洲。人世田桑今几变，蔡经家在寺西头。
梧桐园（故吴宫吴王夫差园，一名琴川。古语云："梧宫秋，吴王愁。"）（明·王宾）　　七言绝句　押尤韵	七月交秋未变秋，轻轻一叶下枝头。君王不在当时悟，直到凋残后始愁。
石鼓（石城山西灵岩山也。旧说石鼓鸣即兵兴）（明·王宾）　　七言绝句　押庚韵	那似岐周有篆铭，雨淋青处土花生。山灵休遣音声起，零落吴侬厌见兵。
琵琶泉（旧治通判厅西，清冽可酿酒）（明·王宾）　　七言绝句　押豪韵	有时流出响嘈嘈，相似甘州破里高。终不教他司马泣，又分香韵在春醪。
言子墓（明·王宾）　　七言绝句　押真韵	有树枯来不记春，却依虞仲冢为邻。山家相约休樵采，十哲人中第九人。
巫咸故宅（明·王宾）　　七言绝句　押先韵	旧说巫咸已上天，楚人歌里亦千年。相传住处今何在？一座青山县郭边。
