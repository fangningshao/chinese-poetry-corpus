次复登华盖山（明·郑昂）　　七言律诗　押寒韵	野老忧时泪不干，海天低燕麦风寒。秦关土蚀铜牙弩，汉殿月明金井阑。共喜寇恂重借颍，自惭李愿未归盘。江山如画人如玉，破帽空悲管幼安。
林处士幽居（明·郑昂）　　七言律诗　押麻韵	山篱短短径斜斜，屋子三间竹半遮。岁馑无僧供菜把，天寒有鹤守梅花。武陵流水非秦世，姑孰青山落谢家。共约春晴草芽动，杖藜携酒踏晴沙。
