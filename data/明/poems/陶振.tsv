题云林赠琛长老画（明·陶振）　　七言律诗　押歌韵	山中乔木已无多，留得残株在涧阿。诗绝岂能忘惠远，画工犹自忆祗陀。短篁风起秋先觉，灵石苔生雨乍过。我喜幽寻到禅寂，兴来同作《考槃》歌。
早朝次陈同文韵（明·陶振）　　押支韵	日华初转万年枝，蓬莱殿影迟。十万貔貅环紫禁，三千鹓鹭拜丹墀。河东客献扬雄赋，海外臣降陆贾词。要识中原新气象，黄河清浅已多时。
