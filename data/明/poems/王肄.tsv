题沈孟渊江乡深处二首（明·王肄）　　七言律诗　押先韵	村西村北路相连，处处桑麻绿野田。一带好山如画里，几湾流水到门前。渔歌唱过鸥边月，牧笛吹残谷口烟。不独仙源异人境，杏花春雨自江天。
题谢孔昭雨中过沈孟渊所诗画（明·王肄）　　七言绝句　押尤韵	竹边书屋柳边舟，白发相逢酒一瓯。回首旧游成远梦，满林风雨不胜秋。
题沈公济雪中过沈孟渊所诗画（明·王肄）　　七言绝句　押真韵	白发交游二隐沦，西庄一别几经春。雪中客有重来日，不见当年冒雨人。
