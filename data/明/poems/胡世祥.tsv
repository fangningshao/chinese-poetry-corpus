朱明道院宴集得飞字（明·胡世祥）　　五言律诗　押微韵	胜境来仙侣，林深日色微。天泉烹野茗，晓露撷山薇。细听鸾凤语，还瞻壁玉辉。他时忆良晤，应望彩云飞。
由青霞过石洞访叶化甫得龙字（明·胡世祥）　　五言律诗　押冬韵	仙人骑白鹿，探胜幸相从。雨过青霞谷，云深玉女峰。洞箫飞碧落，归骑出疏松。池藻添新绿，何时起卧龙①。
