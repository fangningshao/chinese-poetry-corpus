宿天界寺（明·王思任）　　五言律诗　押先韵	古寺白门边，寒风逗石烟。松篁无俗径，钟磬有诸天。岁晚难为客，官闲易入禅。灯残僧别去，清梦竹相怜。
兴济八月望（明·王思任）　　五言律诗	清汉伤心碧，寒光泼眼明。海应添万里，天亦爱中秋。瓜饼皆知俗，关山自有愁。安能还客夜，尽挂各家楼。
仰天坪（明·王思任）	仙人闻说好楼居，此地梯天尺几余。小看人间波浪里，不知是水是游鱼。冷到心灰始沉闲，当眉一下莫生悭。凡胎热软多淫地，始信修行要雪山。
