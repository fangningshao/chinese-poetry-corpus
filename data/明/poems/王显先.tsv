金鸡岭（明·王显先）　　七言律诗　押庚韵	曙色微茫动海城，鸡声咿喔报星精。神光似唤金乌转，绛帻疑传玉漏明。天与江山增胜概，人于物候卜豪英。独怜辛酉钟灵瑞，从此朝阳叶凤鸣。
马鞍冈（明·王显先）　　七言律诗　押东韵	石垄垂鞍势郁嵷，平看天马似行空。云迷周骏过瑶岛，苔隐秦鞭到海东。金勒九衢停历块，玉函千里静嘶风。龙图鹊印今何异，五色谁收补炼功①。
