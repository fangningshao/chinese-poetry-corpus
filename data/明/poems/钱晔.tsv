过江（明·钱晔）　　七言律诗　押青韵	篷底茶香午梦醒，大江风急正扬舲。浪花作雨汀烟湿，沙鸟迎人水气腥。三国旧愁春草碧，六朝遗恨晚山青。不知别后东湖上，谁爱菱歌倚棹听。
赠澄江周岐凤（明·钱晔）　　七言律诗　押东韵	琴剑飘零西复东，旧游清兴几时同。一身作客如张俭，四海无人是孔融。野寺莺花春对酒，河桥风雨夜推篷。机心尽付东流水，惟有家山在梦中。
