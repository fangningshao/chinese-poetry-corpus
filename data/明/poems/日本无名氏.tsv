题春雪（明·日本无名氏）　　七言律诗　押东韵	昨夜东风胜北风，酿成春雪满长空。梨花树上白加白，桃杏枝头红不红。莺问几时能出谷，燕愁何日得泥融。寒冰锁却秋千架，路阻行人去不通。
游育王寺（明·日本无名氏）　　七言律诗　押灰韵	偶来览胜鄮峰境，山路行行雪作堆。风搅空林饥虎啸，云埋老树断猿哀。抬头东塔又西塔，移步前台更后台。正是如来真境界，腊天香散一枝梅。
