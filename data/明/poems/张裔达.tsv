怀仙志（明·张裔达）　　五言律诗　押支韵	佳人不可再，云散竟何之。艳句留千古，芳容绝一时。写兰香在手，作字韵为姿。命薄怀才去，伤心彭子知。
次答庞伯达孝廉（明·张裔达）　　七言律诗　押微韵	长江远水绕苔矶，客至开尊半掩扉。四壁乍惊秋气入，片帆争带夕阳飞。故园聚散原非别，壮志蹉跎但忆归。为语东篱陶令菊，再来相对肯相违①。
