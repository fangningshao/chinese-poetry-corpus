不寐（明·黄中）　　五言律诗　押阳韵	多病眠常早，移灯近卧床。重翻经验本，那有断情方。树响秋先到，窗虚月正凉。寂寥愁不寐，更漏以何长。
过朱阳仲墓（明·黄中）　　七言律诗	江关词赋旧凌云，何事深山早筑坟。天上岂真无李贺，人今犹自说刘蕡。西风归鹤空留恨，落日啼猿不可闻。三十年前交谊在，独来披草荐溪蘋。
读陈白沙诗（明·黄中）　　七言绝句　押麻韵	天风吹散铁桥花，白日江门卧钓槎。欲问烟波旧消息，藤蓑今去落谁家。
