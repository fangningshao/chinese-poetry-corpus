治平寺（明·钟仕杰）　　七言律诗　押侵韵	治平禅寺此重临，风景无殊昔与今。日映鲸波环宝地，洲联鹭渚曜珠林。古藤绕壁连僧舍，老树迎风起梵音。塔纪慈恩遗事在，胜游谁继杜陵吟。
超真观（明·钟仕杰）　　七言律诗　押寒韵	珠宫高倚翠微寒，叠阁回廊眼界宽。迤逦近山连远岫，悠扬碧水接清澜。花香映日薰兰榭，天籁随风起石坛。兴罢酒酣归路暝，道人相送出林端。
