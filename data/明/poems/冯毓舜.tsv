古城驿（明·冯毓舜）　　五言律诗　押侵韵	干戈不到处，风物渐谐心。人聚百年室，树连十里阴。儿童喧古道，耳目远秋砧。太息北来客，聊为咷后吟。
峡山（明·冯毓舜）　　七言律诗　押微韵	清江鼓棹正芳菲，峡里风烟庵翠微。一线长天独鹤去，千寻峭壁老猿归。人忘作客偏贪坐，云尽依山却倦飞。驿路无穷何处驻，最高峰上有鱼矶①。
