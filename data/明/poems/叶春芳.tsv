横槎小隐和潘西畴韵（明·叶春芳）　　五言律诗　押阳韵	野色映湖芳，行藏付一航。按琴看鹤舞，把酒对鸥尝。景外尘寰远，吟边岛屿长。昔人曾市隐，谁道是真狂。
登谢惕斋处处台（明·叶春芳）　　七言律诗　押灰韵	清时谁信有遗才，卜筑幽居处处台。变态风云难点缀，忘机鸥鸟任徘徊。诗从象岭千峰出，花向丰湖十里开。堪笑西湖老居士，谈玄讲易也时来①。
