龚守诚山庄邀赏桃花和韵（明·秦镗）　　七言律诗　押齐韵	桃花何以武陵溪，试唱新吟续旧题。游舫半通沙市外，故人多在画桥西。山横翠霭连书屋，春酿红香拂杖藜。酒尽一尊归去晚，晴郊散步夕阳低。
秋暮过田庄（明·秦镗）　　七言律诗　押先韵	十里蓉湖漫紫烟，葑溪来渡夕阳船。江村莽苍初寒候，杨柳昏黄欲暮天。白鸟有情迎我惯，好怀无句惬秋妍。少陵此兴今何在，一段风情寄八篇。
