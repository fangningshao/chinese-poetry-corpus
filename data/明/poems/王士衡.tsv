苟夫人墓（明·王士衡）　　七言律诗	胜代凌凌数尺坟，乡人过者亦知尊。祭田喋喋多何在，塳户看看一尚存。南海族惟吝展墓①，西州甥不避由门。可怜世事殊非古，独对青山望白云②。
谒陈白沙先生（明·王士衡）　　七言律诗	二十馀龄入帝京，何人海内最知名。三千首上追风雅，五百年来见老成。岭海烟波生肺腑，关闽风月在窗棂。自从别却金台后，夜夜天南看德星①。
