寄杨子东（明·周昉）　　七言律诗　押东韵	钱塘旧友知谁在，万里滇南见子东。夜市斗茶凉雨后，晴湖载酒夕阳中。龙梭织锦翻新样，凤绣萦丝记旧工。不是吾侪不归去，六桥行处草茸茸。
寄素轩公（明·周昉）　　七言律诗　押支韵	行马纵横禁谒时，不干声色尚文辞。深藏结绿千金剑，少试抽黄七字诗。聚远有楼堪纵目，在官无事且开眉。欲知王谢人家乐，霁月光风蔼墨池。
