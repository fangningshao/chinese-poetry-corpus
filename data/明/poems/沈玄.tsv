郡楼有感（明·沈玄）　　七言律诗　押齐韵	独倚危栏思欲迷，蒹葭何处越来溪。豪华自逐东流去，形胜空存刺史题。万井辘轳秋草没，几村烟火夕阳低。萧条千古长洲苑，风雨年年鸟自啼。
过海虞（明·沈玄）　　七言律诗　押庚韵	吴下琴川古有名，放舟落日偶经行。七溪流水皆通海，十里青山半入城。齐女墓荒秋草色，言公家在旧琴声。我来正值中秋夜，一路哦诗看月明。
