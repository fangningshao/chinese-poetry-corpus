偶兴（明·陈万几）　　七言律诗　押灰韵	萧萧铁骑捲潮来，百雉重城破竹开。结草竟虚龙驭去，乘轩空见鹤飞回。湘娥清泪啼斑竹，望帝芳魂委绿苔。独有崖山旧时月，凄凄还照越王台①。
喜张穆至（明·陈万几）　　七言律诗　押微韵	朔风栗栗透絺衣，有客萧条坐钓矶。化鹤自怜城郭改，侩牛何事市尘非。东归有母空怀橘，西去无人问采薇。惆怅三噫歌欲罢，满天愁思雁鸿飞①。
