落梅（明·潘德元）　　七言律诗　押萧韵	一从风信过元宵，南北枝头并寂寥。人有新妆江燕在，树无残怨粉痕消。难凭驿使传千里，忍使春波渡六桥。总有逋仙诗百首，香魂狼籍不堪招。
无题（明·潘德元）　　七言律诗　押庚韵	月向天边夜夜生，秋风何处彩云横。鱼无密信来青海，蟢有闲丝挂晚晴。春玉渐看腰似削，愁城不怕酒如兵。而今只合笼鹦鹉，能向琵琶唤小名。
秋江钓者（明·潘德元）　　七言绝句　押东韵	江湖最乐是渔翁，何地无天着钓篷。见惯白鸥浑不避，一丝晴飏蓼花风。
