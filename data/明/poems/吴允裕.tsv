饮伦樾溪秀野亭（明·吴允裕）　　五言律诗　押侵韵	地僻天偏厚，亭幽春自深。横塘澄碧练，过雨沐青林。百卉开将遍，纤埃寂不侵。相携有馀庆，谁复问晴阴①。
道中即事（明·吴允裕）　　七言律诗	碧树霜黄乱叶飞，篮舆冲雨度寒崎。两年窃禄惭无补，十亩将芜笑未归。隙里光阴蓬鬓改，望中风浪素心违。孤臣瞻恋天涯隔，一疏何因彻御扉。
游苏仙岭次彬守孙鹤洲韵（明·吴允裕）　　七言律诗　押萧韵	山径逶迤接碧霄，空中楼观郁岩峣。仙踪漫信凭虚见，尘况偏随小憩消。松石阴连幽洞竹，崖云晴护涧泉桥。相携一笑烟霞迥，何处商歌杂凤箫①。
