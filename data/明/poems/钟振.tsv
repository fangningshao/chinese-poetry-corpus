仙人桥（明·钟振）　　五言律诗　押先韵	驰驱春日道，徙倚水云边。野酌真堪赏，山花亦自妍。石桥分合处，仙迹古今天。感慨伤前事，兵戎说昔年①。
湖中三屿（明·钟振）　　七言律诗　押庚韵	山城芦苇菀青青，一望长湖岛屿横。水带青蘋飞属玉，雨翻翠柳乱仓庚。海壖临眺方诸宅，月下归来白玉京。苦为丹砂乞勾漏，人间何地不蓬瀛。
十万山（明·钟振）　　七言律诗	十万山连十万重，重重叠叠自无穷。根盘千里封疆外，势插九天云汉中。宿雾收残呈秀色，白云飞尽见奇峰。交南城郭元相近，疑有彝人北避戎。
