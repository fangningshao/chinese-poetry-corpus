游普陀岩（明·詹一惠）　　七言律诗　押先韵	寻真郭外陟层巅，古洞仙岩别有天。风度松音随去鸟，涧通人迹溅鸣泉。登临聊发开尊兴，习静偏宜枕石眠。更喜山灵飞雨泽，黍苗应候绿芊芊①。
登文昌阁（明·詹一惠）　　七言律诗	楼台百尺俯崚嶒，极目清风快一登。海外清波擎石柱，天边瑞彩起飞鹏。凭高自喜尘情减，敲句何妨酒兴增。不是贤侯轮奂美，斗奎何日照疏棂①。
