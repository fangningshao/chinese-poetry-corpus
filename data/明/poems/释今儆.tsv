送见一桃公还匡庐（明·释今儆）　　五言律诗　押阳韵	归时春草绿，还日菊花黄。千里匡庐道，一年来去忙。与师期不负，别我语难忘。未得相从处，临期思更长。
初入丹霞（明·释今儆）　　七言律诗　押庚韵	丹崖崒嵂意中倾，亲到方知分外明。千仞悬崖通一线，四山罗列涌孤擎。树如荒荠临川口，地本莲花载化城。最是晚来霞蔚起，重重古锦裹峥嵘①。
