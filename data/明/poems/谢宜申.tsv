次郑敬道明府八景总咏韵（明·谢宜申）	槎邑有山还有水，泰岳洞庭何必拟。神仙可居龙可潜，虽不高深亦奇尔。人才毓秀齐中州，纡曳訚訚且秋秋。䪺令山水因人胜，山水非人空峙流。碧梧图映残红皦，桂岫岚飞三不了。渔郎醉放宝江歌，络绎难辞樵径窈。问津声杂春波号，东埔春耕妻饷劳。浮图不动人长别，石亭花气侵醇醪。题诗按景谁称首，明府才华驰誉久。枉予技痒聊效颦，不知山鬼揄揶否①。
