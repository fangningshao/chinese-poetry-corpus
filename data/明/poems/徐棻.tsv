与陈宫詹参戎泛沥湖（明·徐棻）　　七言律诗　押侵韵	有约看山不自今，后来仍可逐幽寻。搴芳澹荡沥湖水，选胜周遭祇树林。酒泛星辰花气合，令兼鱼鸟阵云深。泠泠钟鼓空岩动，未信人间识此音①。
送黎遂球公车北上（明·徐棻）　　七言律诗　押覃韵	王春日日送征骖，别思桃花千尺潭。莲社乍违羊石北，杏园遥指凤城南。行边驷马文俱五，握里天人策已三。去住示忘诸有在，试将消息问瞿昙①。
