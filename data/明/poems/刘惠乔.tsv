灵济宫落成（明·刘惠乔）	庙貌聿新勤父老，神谋协兮令公祷。经营不日且成之，如云仙侣来蓬岛。驾风鞭霆泛星槎，驱逐妖氛净如扫。相将紫府值元君，虎跃龙骧狮子吼。此地于今灵爽增，万古潮阳赖障保。明禋岁岁答崇功，五云深处祥云绕①。
游白竹山（明·刘惠乔）　　押真韵	海天一眺望，胜地共为邻。策杖人知少，携蔬道味真。佳城子职尽，仙洞客来频。青松灵气古，白竹泪痕新。风木情何极，霜鸟感亦神。因悟栽培意，应知启后人①。
