送徐海石侍御还京（明·苏尚劝）　　七言律诗　押寒韵	起草明光日月悬，翩翩金马又长安。一天甘雨春同煦，载道清冰夏亦寒。万斛才华观补衮，百年交谊庆弹冠。凤池此日夔龙集，麟阁勋名取次看。
赠王赤玄（明·苏尚劝）　　七言律诗　押歌韵	荏苒青丝倏已皤，久拚踪迹寄烟萝。临流剩有观鱼乐，对酒能无击缶歌。花发篁园推健笔，月明池馆舞轻罗。槐阴深处荷香细，一曲薰弦兴转多①。
