送人从役（明·陶谊）　　五言律诗　押先韵	沅湘南去远，古戍楚云边。山雨虫蛇出，江天螮蝀悬。相思知后夜，重会更何年。喜得风涛静，官船任昼眠。
湛上人钟秀楼诗楼在四明东湖上（明·陶谊）　　七言律诗　押萧韵	百尺楼居耸碧霄，天开图画足逍遥。一帆春雨来湖口，两岸青山落树腰。夜坐翻经香欲冷，诗成倚柱酒微消。东还拟遂登临兴，惭愧无才趁早朝。
