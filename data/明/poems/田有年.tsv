大司徒白翁毕老先生蒙恩予告敬赋（明·田有年）　　七言排律　押先韵	毕公厘保巳多年，节钺高开天府边。飞挽津门饶转运，灌输留后复流泉。筹先借箸归黔饷，蠹剔侵渔弼仔肩。仰给倥偬刘宴策，坐消棓克李常贤。素丝独着羔羊节，丹鼎能令鸡犬仙。一疏初衣方自乞，三公华膴便相捐。濯缨湖有芙蓉伴，祖道人攀鷟凤鞯。总是苍生怀谢傅，东山未许其□□。
