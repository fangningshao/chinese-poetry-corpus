松阴清梦（明·陈奎）　　七言律诗　押删韵	白云深锁薜萝关，一枕清风梦寐间。物外乾坤无甲子，壶中日月隔尘寰。醉吞玄石垆头酒，梦到蓬莱海上山。醉后不知春几许，松花满树草斑斑。
槎江夜月（明·陈奎）　　七言律诗　押歌韵	灵源一派自银河，千古横槎照碧波。玉兔光澄天上魄，金鳞戏跃水中梭。壮年别去乡心切，清夜追随逸兴多。为问汉廷贤使者，当时胜览竟如何①。
