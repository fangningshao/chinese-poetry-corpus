内苑花（《神州十咏》之二）（明·吴沈）　　七言律诗　押灰韵	羯鼓深宫不用催，东风昨夜领春来。万年枝上红云拥，五色屏中绣幕开。芳影参差摇太液，香风浩荡绕蓬莱。至尊迟日应多暇，诏许群臣举寿杯。
都门柳（明·吴沈）　　七言律诗　押支韵	不与人间管别离，生来福地傍京师。根蟠凤苑临沟水，影拂鸾舆映羽旗。万树屯营春细细，千条夹辇雨丝丝。长风更作飞花舞，吹入宫墙照御池。
