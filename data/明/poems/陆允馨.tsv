沧江夕照（明·陆允馨）　　七言律诗　押麻韵	晚霞浮日锁蒹葭，红翠痕深燕尾沙。帆影挂云穿岸柳，渔歌随棹度江花。翩翩暮霭凌孤熃，远远疏林集暝鸦。回首江天烟景好，白蘋洲畔欲移家。
狮带晴云（金竹乡）（明·陆允馨）　　七言律诗　押灰韵	碧如带倚云隈，片片岚光槛外堆。叠嶂远浮霄汉合，轻风微荡翠屏开。剪将玉女裁春服，飞入茅檐冷酒杯。最好落霞添补缀，怒猊天畔耸瑶台。
钓台夜月（明·陆允馨）　　七言律诗　押先韵	一鉴寒光印碧川，石台风细水连天。芦花荡漾迷烟艇，鹤露翻飞点白莲。鸥梦静酣香稻岸，钓丝閒捲湿云边。渔翁自唱沧浪曲，不管乘除伴月眠。
莲社春风（明·陆允馨）　　七言律诗　押侵韵	百尺扶疏古木阴，千秋童冠共招寻。风前文酒丁年会，月下弦歌子夜音。桑枯影馀归醉客，莺花春暖逗诗林。邀欢不用陶彭泽，莘野蟠溪共此心。
虹桥绿荫（明·陆允馨）　　七言律诗　押萧韵	村外清溪曲带桥，云林烟树缘萧萧。行人共喜浓阴布，归鸟飞从别浦遥。细水流花穿晓岸，应龙拖雨涨春潮。何人万里新题柱，香雾淋淳玉栋腰。
排石松涛（明·陆允馨）　　七言律诗　押尤韵	虬龙鳞甲倚天游，风捲涛声满小楼。入耳隐君怜雅韵，壮怀枚叔讶清秋。巢云野鹤惊残梦，吸露鸣蝉不自由。可是伯牙千古调，官商閒弄草堂幽①。
