游惠宗寺题磨崖（明·何清）　　七言律诗　押尤韵	春郊极目思悠悠，风景元来第一州。山势北从衡岳起，水声东向海天流。树连洲渚城烟静，峰插云霄野思幽。怪得地多英俊士，南轩曾有读书楼。
颂母德诗（明·何清）　　七言绝句　押支韵	一生不愧柏舟诗，熊胆为丸年少时。绕膝彩衣何处是，薤歌声断使人悲①。
清虚观（明·何清）　　七言绝句　押灰韵	寻真选胜此中来，野菊迎人次第开。为问王乔无觅处，兴阑随意坐苍苔①。
