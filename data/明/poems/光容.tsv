吊萧廉泉阖门殉节（明·光容）	保康城头悲风起，一万贼兵渡江水。姚家伪帜白云屯，斯民如汤沸未止。但令满耳闻呼号，大尹何在开门逃。白头老尉更楼坐，芒干牛斗有霜刀。选择健儿躯干好，痛哭陈词严征讨。臣职卑小臣力微，三里孤城涂肝脑。圣主有臣臣有子，与妻及妇同日死。天意犹存八岁孙，生自森严戈戟里。次子匍匐东粤来，痛收忠节遗支骸。沙场莫笑征行苦，几见微官著大才①。
