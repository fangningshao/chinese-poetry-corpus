村居（明·郭㻬娘）　　七言律诗　押庚韵	卜筑编篱傍水滨，每逢良夕月初生。寒蛩向户偏同觉，宿鸟依帷不自惊。江上湘娥愁暮竹，人间旅客赋秋蘅。萧萧芦荻烟云外，况值天高露气清。
泛舟埭墅（明·郭㻬娘）　　七言绝句　押歌韵	一望平林压浪过，白云淡淡影无多。夕阳风急归心晚，犹听前溪起棹歌。
游女（明·郭㻬娘）　　七言绝句　押东韵	珊珊楚步小桥东，笑语香微花影红。斜过柳阴人不见，白云满径一溪通①。
