次石田先生用东坡清虚堂韵自述（明·沈钟）　　押麻韵	休官寄鄂栖金沙，食非庾廪门非衙。深山甘寻麋鹿友，秋江耐种芙蓉花。桑榆低悬迟暮景，樵渔密结比邻家。倚床浪翻书剔蠹，绕树错信儿打鸦。每闻风飙诧仙籁，或指雪片疑琼葩。哦诗滥收瓦与砾，款客薄藉瓜仍茶。野渡横舟拚一系，严城警鼓惊三挝。桃源九溪路曾入，匡庐五老头堪爬。乾坤旅舍只如幻，岁月驹隙良足嗟。生平知己剑犹在，直气尚复冲飞霞。
