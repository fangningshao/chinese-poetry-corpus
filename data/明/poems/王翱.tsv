笼雀（明·王翱）　　七言律诗　押歌韵	曾入皇家大网罗，樊笼久困意如何。长于禁苑随花柳，无复郊原伴黍禾。秋暮每惊归梦远，春深空送好音多。主恩未遂衔环报，羽翮年来渐折磨。
感遇（明·王翱）　　七言律诗　押微韵	忆昔趋朝著紫衣，宫花汗漫柳依稀。寻思浦口珠何在，转觉蕉中鹿已非。沈约空成移带瘦，陈平自得食糠肥。世间荣落真常事，只在吾侪早见机。
