寿湛甘泉先生七十一（明·李希贤）	翁年七十还儿齿，静养端倪谁与比。勋名赫赫勒旂常，随处体认皆天理。长生秘诀让真人，炼丹壶中妙入神。孰若著书开聋瞆，栽培桃李万年春。世间有几如公福，濂洛关闽相接续。归来绿野卧东山，四海九州仰金玉。羡君七十方从心，尼山一矩正嗣音。继往开来真不朽，道学相传亘古今①。
