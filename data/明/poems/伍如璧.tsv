石坂晴岚（明·伍如璧）　　七言律诗　押先韵	峭壁云开古洞边，紫光十丈与天连。春花绽锦描朱幌，曙色流霞展翠毡。纷入寒潭秋洗雨，翻来图画晓笼烟。诛茅未遂青山计，十载行歌负石泉。
凤山石室（明·伍如璧）　　七言律诗　押尤韵	星光云影凤山头，曾忆真人旧室留。碧玉调高明月满，黄金芽长彩霞浮。野花向日红犹绽，细草新晴翠欲流。石鼎久空丹灶冷，轻烟时抹暮林秋①。
