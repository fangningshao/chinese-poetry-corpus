三洲岩（明·张澜）　　七言律诗　押青韵	丹成仙到洞云凝，壁倚高寒白昼暝。路顶洞穿山上月，半空仰见管中星。石钟响答琅玕调，玉乳涎封宝剑腥。愧我淡成凡骨在，未能空守纳黄庭①。
晋康八景（存三首） 端溪夜月（明·张澜）　　七言律诗	溪水清澄漾碧涟，晚迎明月上初圆。三秋影动蛟人室，半夜寒生贾客船。水底鱼龙蒙覆照，沙边鸥鸟望婵娟①。我曾鼓棹穷源处，高仰馀光问步蟾。
