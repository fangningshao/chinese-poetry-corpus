拙句赠大司农白阳毕老公祖得请荣归（明·王在晋）　　七言律诗　押微韵	一封直上解朝衣，王事劳人问息机。三老那堪同去国，二疏争似识先机。雄材历下今无敌，勇退都门近亦稀。独愧驽骀犹恋栈，勌勤久与世相违。
戊辰春日有怀白阳毕老公祖又赋二律时巳得请归里（明·王在晋）　　七言律诗　押微韵	家园松菊久相违，明月江头忆钓矶。自是东山高蜡屐，每从恭岳望春晖。庙廊昔日多黄发，乡国于今半白衣。别后几回频送客，渭城杨柳色依依。
