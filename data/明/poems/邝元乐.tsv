题瑞龙桥（明·邝元乐）　　七言律诗	可胜苍翠晚重重，喜有神羊赴海东。华表烟笼栖白鹤，碧溪春暖跨长虹。瑞泉发泄当昌运，灵谶流传自老翁。从此郁林云物好，拍天风浪起鱼龙①。
读书堂（明·邝元乐）　　七言律诗　押灰韵	名公自昔藏修地，茅屋斜连水面开。绕槛风云閒白昼，沿阶花木净黄埃。曲肱几见周公梦，吹杖曾承大乙来。壮志十年虚谏草，台星夜照读书台①。
郁林八景诗 瓯池春暖（明·邝元乐）　　七言绝句　押歌韵	西瓯池上蛟龙窟，龙气成云水自波。蛟龙飞上九天去，春水茫茫奈若何。
