登仙岩（明·徐荣祖）　　七言律诗　押齐韵	一卷楞严祇自携，遥遥岩畔寄遐栖。悬崖云拥层霄近，耸壑星罗万象低。杖叩醴泉开石井，梦回睡佛听天鸡。群仙踪迹归何处，彷佛丹梯路欲迷。
游东坡亭步壁上韵（明·徐荣祖）　　七言律诗	万斛流泉气象雄，炎荒迁谪表孤忠。新桥不惜捐犀带，筑室何嫌老鹤峰。靖节诗歌声戛玉，罗浮春醉气如虹。故居今有后贤在，松桷重光丹雘工①。
