将立春同友郊外眺望（明末清初·曾灿）　　五言律诗　押删韵	群动各有息，兹游成我闲。气交寒暖候，春到有无间。寒石自流水，夕阳多远山。离离林下屋，时见鸟飞还。
岁暮武陵别叶子九往京口（明末清初·曾灿）　　五言律诗　押先韵	残腊无佳日，况当离别年。布帆从此去，江水正茫然。贫贱愁中路，风波乱后天。好将今古泪，寄与夕阳船。
