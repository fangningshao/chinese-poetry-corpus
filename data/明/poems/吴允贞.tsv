漫兴（明·吴允贞）　　五言律诗　押齐韵	山翁何所有，曲径但幽栖。雨过藜床润，潮回钓石低。榴花当户发，越鸟向人啼。问我今何况，茫然意自迷。
种蔬（明·吴允贞）　　七言律诗　押先韵	老入深山断俗缘，漫将蔬圃事年年。羊肠路曲人谁到，马目篱疏手自编。夜雨每添松叶密，春风时长豆苗鲜。儒生事业真堪笑，百瓮黄齑是料钱①。
