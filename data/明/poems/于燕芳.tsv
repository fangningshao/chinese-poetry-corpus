奉送大司徒白翁毕老师予告暂归（明·于燕芳）	龙江雪霁新蜍垂，倾都祖饯问送谁。行路曰嗟嗟信宿，信宿衮衣心伤悲。初自公来秉留宪，大法小廉墨吏遁。巫纷鞅掌白简持，嫠恤血腔皂囊献。未几有诏陟司徒，杼空所在告庚呼。何人视国如视家，一疏再疏修髯枯。惟是补浴藉敷扰，公私两裕慰亿兆。至尊色动上卿贤，封事每奏辄俞表。一朝移疾赋遂初，温纶朝拜夕悬车。主圣臣贞堪万古，折柳何事独欷歔。欷歔风人歌采艾，销魂渌波映征盖。差喜长白春为期，从公赌墅东山霭。屈指携筇碧嶂中，急流勇退黑头公。只恐时养钓渭暂，宵衣早晚载非熊。
