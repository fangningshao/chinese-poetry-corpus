悼亡（明·朱氏）　　五言律诗　押佳韵	何以人间世，悲秋未有涯。凉风吹落叶，明月入幽怀。影痛生前只，行将死后偕。孤坟三尺土，难把我愁埋。
斑竹帘（明·朱氏）　　七言律诗　押元韵	湘妃贞节泪犹存，一幅垂来正掩门。恨捲春归穿燕剪，愁看月到透花魂。日长阶草临青色，风动池波映绿痕。玳瑁梁间宁守信，酒旗休与挂烟村。
梅花（明·朱氏）　　七言绝句　押江韵	欺雪欺风未肯降，横斜疏影独临窗。终朝静对寒衿坐，铁笛吹来别一腔①。
