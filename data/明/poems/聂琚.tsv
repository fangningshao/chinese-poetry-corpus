钱塘怀古题仙源云仍家谱（明·聂琚）　　七言律诗　押歌韵	昼守东南鼎祚过，翠华冉冉渡黄河。宫基雨过饶苍藓，御苑春回长碧莎。闾井至今崇绮丽，湖山依旧事讴歌。玉鱼金椀无从问，塔影山阴夕照多。
读赵君家谱感十六朝衣冠文物之盛为赋（明·聂琚）　　七言律诗	乾坤毕竟属昌陵，夹马先惊紫气腾。汴水九龙临大统，吴山七叶绍中兴。庆云瑞日君臣际，甘露祥风海岱清。三百年馀深德泽，生灵草木尽光荣。
