归乐（明·李珵）　　七言律诗	戎衣脱却别辕门，万里归心忆故园。塞北风尘今已远，岭南烟景自长存。青山绿水鸥千点，紫蟹红螺酒一樽。日与邻翁相款洽，古榕阴下醉盘桓。
自述（明·李珵）　　七言律诗　押阳韵	松菊森森径未荒，倦看尘迹马蹄忙。箧藏旧卷真连草，酿带春泉绿变黄。天外冥鸿高得路，阶前玉树自生香。豪吟醉舞无拘碍，不是诗狂是酒狂①。
