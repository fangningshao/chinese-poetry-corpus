落花（明·志淳）　　五言律诗　押支韵	早破春相赚，飘零不自知。未完九十日，消尽万千枝。点水嫌萍扫，粘苔怕月移。莫谙化工意，荣悴孰为司？
舟夜（明·志淳）　　五言律诗　押阳韵	浦冻水声死，烟交暮色黄。一舟风猎猎，两岸日荒荒。小梦偶然就，孤怀终不忘。已知行学事，惟有歇心狂。
春日过月公兰若（明·志淳）　　七言律诗　押东韵	孤村相叩嗜禅翁，一径春风到寺中。人语悄闻杨柳绿，鸟啼幽出杏花红。经残瘦坐焚香起，茗熟传题得句工。足迹不留帘外土，小庭深寂雨空蒙。
