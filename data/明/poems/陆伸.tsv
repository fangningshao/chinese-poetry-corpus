四月五日游淮云寺仪上人限韵求题（明·陆伸）　　七言律诗　押东韵	得见支郎半醉中，相将高阁咏南风。岂缘避暑追河朔，自为伤春到瀼东。说法竿头惭未会，谈经注脚喜能同。何年许入云门社，办取青鞋出软红。
题武氏画鹊（明·陆伸）　　七言绝句　押真韵	闻道清时有窦申，荣途送喜故能频。如何只在萧墙外，不遇雕陵挟弹人。
