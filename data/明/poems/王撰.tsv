哭外舅鹿城顾大宗伯（明末清初·王撰）　　七言律诗　押支韵	闽岭衣冠拥殿墀，偏安犹见汉威仪。驱车海峤看传檄，拜表江关始出师。万里弓刀空报主，一船棺椁仅从儿。灵旗夜雨归何处，指点文山异代祠①。
赠杜于皇（明末清初·王撰）　　七言律诗　押庚韵	忆自分携历变更，访君曾过石头城。人惊夔府贫来句，世重樊川乱后名。此地溪山千里梦，今宵尊酒廿年情。西陵放棹乘秋涨，好待荒郊泛月明。
