寓白沙公馆阻海寇四日风利渡海次日抵英利遇陈自所同宿驿西偏（明·李一夔）　　七言律诗	怀归每恨到家迟，迟速乾坤自有期。孤馆天留三日榻，片时风利一帆飞。长途有分从羸马，薄酒无钱任典衣。旧话喜逢贤太守，不妨萍迹驿前扉。
怀王韦轩（明·李一夔）　　七言律诗　押真韵	剑气腾冲孔孟津，风光何事久羁人。骚坛酌月频更主，旅馆看花又过春。老病自怜青眼旧，交游谁信白头新。锦天迎养真天乐，争奈停云粤海滨。
春日金台怀钟黄山（明·李一夔）　　七言律诗	青衫两载染京尘，怀抱迂疏敢对人。飞雁南天来札少，流莺乔木感怀新。勋名芳远君青史，富贵缘轻我白云。薄拟一樽谈肺腑，百年颠倒是何辰①。
