挽戴南湾（明·袁孚）　　七言律诗　押微韵	托迹江湖八帙馀，雍容人物世应稀。尚期大老来东海，不觉浮云掩少微。前浦清风空自满，南湾明月更谁依。我来此日怀高谊，楚些歌残两泪飞①。
咏竹（明·袁孚）	朝阳乍起祥云动，年来频睹高冈凤。潇潇翠羽振回风，偏带天门露华重。伶伦嶰谷劳探寻，湘江雨霁烟云深。虞廷律吕待时作，四方共听箫韶音。
