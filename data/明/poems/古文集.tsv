梧峰夕照（明·古文集）　　七言绝句　押阳韵	落霞孤鹜带苍茫，半影青山掩映光。纵有丹青描不就，祇应豪客赋诗章。
桂岫晴岚（明·古文集）　　七言绝句　押萧韵	日出三竿瘴雾消，岚光掩映桂香飘。山中自有巢由辈，心隐清高不弃瓢。
宝江渔唱（明·古文集）　　七言绝句　押庚韵	秋水长天一色清，月明江上踏歌声。翻思响遏行云处，争似芦洲自在情。
石径樵归（明·古文集）　　七言绝句　押鱼韵	伐木宁辞活计疏，苍苔白石雨晴初。归来饱饭黄昏后，还向窗前读古书。
龙津晚渡（明·古文集）　　七言绝句　押庚韵	鲤鱼风起浪花生，薄暮行人阻去程。我有济川舟楫稳，与君缓载不须争。
东埔春耕（明·古文集）　　七言绝句　押先韵	雨湿棠梨水满田，东郊农事正茫然。太平君相调元气，岁岁长占大有年。
龟峰宝塔（明·古文集）　　七言绝句　押东韵	浮图突兀跨高峰，万古江山胜概同。曾倚危栏题姓字，此身如在半天中。
燕石长亭（明·古文集）　　七言绝句　押庚韵	此是朝天第一程，柳边风飏酒旗轻。丈夫不洒离筵泪，任唱阳关曲几声①。
次郑敬道明府八景总咏韵（明·古文集）	邑中奇秀多山水，宇宙名区堪比拟。古祯遗谶良是潜，故老传闻非率尔。文物诚不下他州，吾祖破荒几百秋。公来览胜有高调，胸次岂同俗吏流。梧冈落照夕返岩，岫桂拂岚晴未了。渔郎歌月溪浅清，径出云檐深窕窈。野渡横舟归客号，杏花雨湿耕农劳。龟峰一塔自千古，石边亭饯松花醪。古今赋咏若干首，此景还来待公久。阳春白雪和再难，斲垩肯为运斤否。
