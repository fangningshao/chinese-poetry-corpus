公车马上口占（明·李蓁）　　七言律诗　押东韵	万籁无声四野空，一天星斗月明中。马蹄蹀躞行多路，剑气光芒拂晓风。弱质经霜形自改，孱躯傲雪气逾雄。始知日近长安远，努力前途岂惮穷。
游慧云寺（明·李蓁）　　七言律诗　押东韵	太平行乐万方同，暇日追随到梵宫。流水入池初雨过，好花如画淡烟笼。金英落尽篱边菊，红叶凋残江上枫。耽玩不知归路晚，紫骝嘶过月明中①。
