杨州对客（明·占城使臣）　　七言律诗　押阳韵	三月维扬富风景，暂留佳客与同床。黄昏二十四桥月，白发三千馀丈霜。玉局诗翁贤太守，红莲书记好文章。欲寻何逊旧东阁，落尽梅花空断肠。
题葵花（明·占城使臣）　　七言绝句　押寒韵	花于木槿浑相似，叶比芙蓉只一般。五尺阑干遮不尽，独留一半与人看。
进贡初发占城（明·占城使臣）　　七言绝句　押先韵	行尽河桥柳色边，片帆高挂远朝天。未行先识归心早，应是燕山有杜鹃。
江楼留别（明·占城使臣）　　七言绝句　押歌韵	青嶂俯楼楼俯渡，远人送客此经过。西风扬子江边柳，落叶不如离思多。
