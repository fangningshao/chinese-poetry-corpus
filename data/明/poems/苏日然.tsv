仲春同关德生周角长藻恩张玄子梁馀仲诸社兄游绿水园（明·苏日然）　　七言律诗　押侵韵	为园堂溪翠萧森，佳士邀客聆莺吟。曲径红药植千本，隔墙苍松高十寻。池镜共爱好月色，林箫欲逗阳春音。磊落对来多古意，流连沈醉情更深。
语石斋观梅（明·苏日然）　　七言律诗　押支韵	横塘掩映玉相依，淡泊罗浮南北枝。孤调怕吹羌女笛，芳魂但爱水中词。千秋积雪当晴点，一段寒香许月知。虚忆故人犹未赠，春光消瘦闭门时①。
