人日送范东生还吴澹然之燕 其一（明·臧懋循）　　五言律诗　押真韵	客居还送客，人日更愁人。江树停残雪，沙禽赴上春。笙歌吴苑酒，裘马雒京尘。相念不相共，音书空复频。
集臧晋叔希林阁寓目钟山诗（明·臧懋循）　　五言绝句　押蒸韵	钟山郁佳气，龙变与云蒸。君看芒砀泽，何似望舂陵。
集沈氏水亭饯送曹能始北上诗（明·臧懋循）　　五言绝句　押微韵	相送江亭暮，尊空客渐稀。杨花不解别，到处逐君飞。
