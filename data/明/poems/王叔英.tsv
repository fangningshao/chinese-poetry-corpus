次韵奉和仙居知县程奉民述（时程君为人所诬，方就逮，而有是作）（明·王叔英）	麟凤在赤霄，黄尘乱豺虎。慨息道路难，涕泣每交下。吁嗟壮士行，或有神灵护。云电以为旌，雷霆以为鼓。纵有斧凿手，何能重伤女？丑类自含私，昊天明有睹。
孤桐生崇冈一首赠友人（明·王叔英）	孤桐生崇冈，托根亦已高。严冬风雪繁，枝叶成萧条。根本具生意，又逢雨露辰。未□终憔悴，勿为樵牧侵。韶英如可作，迟尔为瑟琴。
