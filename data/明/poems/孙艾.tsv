和皇甫子浚韵送周以言（明·孙艾）　　五言律诗　押删韵	有客今朝别，无家何处还。陇梅频望寄，衰柳不胜攀。江汉淹高节，乾坤亦厚颜。故人如问及，双鬓已成斑。
落花（明·孙艾）　　七言律诗　押阳韵	因春憔悴致神伤，眼见韶华渐减光。暮雨不堪淹久病，夕阳犹自整残妆。风情为酒迷花榭，春梦随诗入草堂。满把落英收拾尽，依方修合百花香。
