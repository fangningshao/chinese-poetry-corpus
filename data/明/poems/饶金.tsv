入觐（明·饶金）　　七言律诗　押真韵	清时际会此风云，谬列绯衣拜紫宸。舆板祇须陈斧扆，刺名何敢达朝绅。尧阶密迩天颜地，夏正先回斗柄春。我记十年前事在，也叨供奉旧词臣。
辞阙（明·饶金）　　七言律诗　押文韵	晓促行装别紫宸，北车南楫正纷纭。趋朝籍向金闺辍，去国身随宦辙分。千里有情还献曝，九霄无路可排云。囊中带得名香在，一望长安一拜焚①。
