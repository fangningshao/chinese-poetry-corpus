过寒山寺寄道上人（明·陈宗）　　七言律诗	归舟欲住更匆匆，晚色苍苍迫下舂。两岸杏花寒食雨，数株杨柳酒旗风。江边尚说寒山寺，城外犹听半夜钟。溪水自流人自老，渔歌长伴月明中。
赐午门观灯应制（二首。宣庙品第应制诗，以此篇为首）（明·陈宗）　　七言律诗　押歌韵	鳌峰千仞郁嵯峨，万蜡荣春洽太和。明月只随仙仗转，红云偏近御筵多。旌旄影扬黄金阙，丝竹声翻《白雪》歌。万岁三呼频祝颂，醉归数问夜如何。
