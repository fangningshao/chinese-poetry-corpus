怀赵太史（明·梁楠）　　五言律诗　押东韵	朱明开洞户，巨浸判鸿濛。山是浮邱伯，游追太史公。听笙怀远别，挹袖昔相逢。翘首天边望，回看紫气雄。
早朝时皇太子出阁读书（明·梁楠）　　七言律诗　押阳韵	西山雪霁晓苍苍，玉帛车书觐帝乡。鹊观双悬天北极，龙楼交映日重光。和风旆列龙蛇动，气肃鸳鸯剑佩长。衮职小臣无寸补，十年主计愧含香①。
桥头溪（明·梁楠）　　七言绝句　押东韵	巨浸沧茫碧海东，彩虹秋挂水连空。何烦驱石誇秦迹，自有中流砥柱雄①。
过沛（明·梁楠）　　押阳韵	朔风吹枯桑，游子入沛乡。鸣驺已前导，驿吏候道旁。凭轼缅兹土，能令心慨慷。聿怀赤帝子，傥荡出芒砀。际会屠狗辈，逐鹿嬴秦亡。归来召父老，置酒乐未央。侧想歌大风，至今犹飞扬①。
子夜变歌（明·梁楠）	娇如花，腰束素。千人欣，万人慕。道傍使君何太愚，橐砧年少府中趋①。
独漉行（明·梁楠）　　押屋韵	独漉独漉，一反一覆。南山有虎，北山有鹿。安知造化有循环，否极之时终当复①。
