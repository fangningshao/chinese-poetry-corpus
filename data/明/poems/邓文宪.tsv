厓山吊古（明·邓文宪）　　七言律诗　押歌韵	千万貔貅共汩波，运移无奈羯胡何。青山锁雾含冤重，白浪飘风洒泪多。庙食更新今殿宇，忠魂原照此山河。厓门咫尺纲常地，未许春深长薜萝①。
题王君静斋崇慕堂（明·邓文宪）　　七言律诗　押东韵	高堂无处觅音容，一室萧然倚墓东。昧旦香烟闻宿鸟，清霄灯影照吟虫。百年继述悬心曲，几度冠裳焕目中。一出三年归未得，可堪惆怅对秋风①。
