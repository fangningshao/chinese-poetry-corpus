松明石井（明·黎民铎）　　七言律诗　押阳韵	盐波漫道没琼浆，一自坡仙过后香。时流龙腥向海若，潜从禹穴泻天藏。霜空石瘦巢由饮，潮落文回织女章。谁识行人心独恻，聊吹松火拂茗汤①。
邹公祠（明·黎民铎）　　七言律诗　押阳韵	邈矣先生没不忘，悠悠靡及此伦常。黄云紫水寻知己，碧院青松伴异乡。梦绕朝晖依凤阕，时因星变度龙荒。西风泪断孤臣线，遐振千秋补舜裳①。
飞来寺（明·黎民铎）	我来中宿峡，秋气苍满院。昔从舒州来，玉环今不见。风号恐飞去，洪洞耳根漩。僧老语不明，玄猿樛下串。四顾阒无人，松阴毛骨溅。扫石坐半响，云峦垂天面。世间多隐地，尻轮游化遍①。
