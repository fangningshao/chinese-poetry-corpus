所闻有感（明·游庄）　　七言律诗　押侵韵	尘飞鹿走力难任，巡幸沙边悔恨深。鸟篆未经衔轵道，龙文先自徙汾阴。空传行在沦孤愤，无复寰区遏八音。圣德神功俱泯灭，英雄千载一沾襟。
闻宋子瑜归（明·游庄）　　七言律诗　押支韵	朝辞幕府解戎衣，夕向空山觅紫芝。弹铗自伤为客早，折腰方叹去官迟。萧萧白雁西风劲，采采黄花夕露滋。却忆江波垂钓叟，白头犹作帝王师。
