金山寺（明·昙噩）　　七言律诗　押灰韵	峥嵘两岸市廛开，爱静人寻此处来。水底有天行日月，山中无地著尘埃。塔擎灯影明云杪，船载钟声出浪堆。自信平生有仙骨，好风吹上妙高台。
山阴舟中（明·昙噩）　　七言律诗　押萧韵	平明饭罢促高梢，撑出五云门外桥。离越王城一百里，到曹娥渡十分潮。白翻晴雪浪花舞，绿弄晚风蒲叶摇。西北阴沉天欲雨，卧听篷韵学芭蕉。
