劝农（明·刘答海）　　押东韵	丈夫气轩昂，年少傲才雄。学书兼学剑，事异而志同。我本系汉胄，诗书素所攻。上马杖尺箠，为国击羌戎。
报主希卫霍，分旄树殊功。幸际升平时，脱剑并櫜弓。蓑笠漫扶犁，相约事春农。句芒土膏动，播种分稑穜（明·刘答海）	馌耕陇上来，原田望芃芃。日至观获刈，黍稷庆崇墉。乞此田家会，鸡豚宴社翁。嗟嗟何贵人，日羞大官饔。不解出一奇，太仓耗陈红。陶朱五湖去，千古仰高风。寄语世上人，得失寸心中。
