拜方正学先生祠堂二首（明·顾起元）　　五言律诗　押真韵	白马魂空结，朱蛇谶岂真。九重原叔侄，一死自君臣。鼎镬当年事，蒸尝异代人。西山一抔土，寂寞掞冬春。
戊辰春日有怀白阳毕老公祖（明·顾起元）　　七言律诗　押鱼韵	履声共识汉尚书，忽忆东山赋遂初。帝许杜公藏武库，天容李相适安舆。松岩旧种龙鳞老，竹径新添凤尾舒。国计尚须频借问，甘霖犹自望波余。
