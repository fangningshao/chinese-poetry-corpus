苦雨（明·马间卿）　　五言律诗　押元韵	终日雨翻盆，愁人欲断魂。岭云生屋角，野水没篱根。杨柳深藏径，梨花静掩门。声声偏入耳，寂寞自朝昏。
暮秋（明·马间卿）　　五言绝句　押东韵	野色满园中，闲情立晚风。菊花舍雨艳，枫叶醉霜红。
暮春（明·马间卿）　　七言绝句　押微韵	纱窗睡起蔼朝晖，满院莺声花正飞。闲里不知因甚事，春来容易送春归。
七夕（明·马间卿）　　七言绝句　押虞韵	灵鹊成桥事有无，人间今夜忆黄姑。倚窗坐久秋声动，一叶西风到碧梧。
