小重山 得程民部诗却寄（明·释今释）	落落寒云晓不流，是谁能寄语、竹窗幽。远怀如画一天秋，钟徐歇、独自倚层楼。点点鬓霜稠，十年山水梦、未全收。相期人在别峰头，闲鸥意、烟雨又扁舟。
八声甘州 留别阿字无兄（明·释今释）	叹离情一往一重来，可似海门潮。已千秋期许，十年建立，两地忧劳。又道如形伴影，彼此不容招。底事扁舟上，回首迢迢。待向梅关北去，倩宾鸿寄语，云阔天高。想闻声欲下，转眼失鹪鹩。更有时、连床续梦，怕冰霜、折断岁寒梢。晨钟起、添些风雨，相助萧萧。
