以剡笺寄赠陈待诏（明·陈端）　　七言律诗　押文韵	云母光笼玉楮温，得来元自剡溪濆。清涵天姥峰头雪，润带金庭谷口云。九万未充王内史，百番聊赠杜参军。从知醉里纵横墨，不到羊欣白练裙。
夏日游龙山寺（明·陈端）	永日厌驰驱，于焉此游息。苔径匝清溪，松廊连峭壁。经声出远林，泉响逗幽石。长啸倚茂松，钟残景方夕。
