读易亭（明·胡宗奎）　　七言律诗	石公读易不求文，精言于今义薄云。山谷有君人杰至，竹林无籁鸟声频。窗前草木阴阳理，窝外云峰卦象纹。烟锁九原茅塞路，瓣香何处吊英魂①。
南山（明·胡宗奎）　　七言律诗　押真韵	层峦南峙景宜人，今古登唫类李绅。岛上观澜知道体，酒中联句适情真。鸣弦峰峻星辰近，读易亭幽蓍草新。忘势贤侯同众乐，熙熙风月葛天民①。
