秋日同诸子游山园分赋得衣字（明·钟吕）　　七言律诗　押微韵	林麓深深隐翠微，山空灵籁响秋晖。行穿竹里云连盖，坐倚松根露湿衣。迎客犬从花径出，惊人鹤绕柳塘飞。醉来不觉幽情放，散步狂歌踏月归。
入杭（明·钟吕）　　七言律诗　押虞韵	何来佳丽压姑苏，极目江山入画图。三竺花笼新佛寺，六桥烟锁旧皇都。舞翻翠袖多称越，曲唱菱歌半是吴。若问风流何处最，酒船明月泛西湖①。
