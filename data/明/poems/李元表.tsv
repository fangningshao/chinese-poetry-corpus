吊熊将军（明·李元表）　　五言律诗　押灰韵	寂寞花溪路，遗场客独来。驰驱频洒泪，怅望忽登台。日落千峰暮，天空万壑哀。平生忆古意，为尔重迟回。
过茅溪怀罗浮祁先生（明·李元表）　　七言律诗　押虞韵	忆昔同君此并壶，君忘吾忍对江湖。扁舟独洒空山泪，永夜重临片月孤。入袖烟霞晴欲把，避人涛浪暮堪呼。无由起汝悲歌饮，遮莫村醪懒自沽①。
