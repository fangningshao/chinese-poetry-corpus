圆珠积翠（明·饶忠学）　　七言律诗　押尤韵	西眺圆珠倚汉浮，青黄碧绿映丹丘。图开翡翠三千界，幛结芙蓉十二楼。五老烟霞归眼底，八公风景列眉头。多少招摇方外客，载酒寻奇兴未休。
状元古井（明·饶忠学）　　七言律诗　押尤韵	状元元在状元留，翰墨香生几度秋。五夜月涵双璧合，三春雷动五纹浮。蒙开千古传真脉，济普群生并大流。片玉亭前灵窍在，漫将活水觅源头。
仙岩夜月（明·饶忠学）　　七言律诗　押寒韵	万里婵娟驾碧鸾，清晖一道别天看。偏惊真火流丹灶，更讶毫光放石坛。岛外祥云成鹤梦，岩头玉露滴蝉寒。闲来欲借仙槎便，共上银河泛玉澜①。
狼岭樵歌（明·饶忠学）　　押尤韵	生平踪迹□□□，□□□□□□□。半局残棋惊日午，一番清□□□□。□□□□□□脚，明月随声入担头。归到□□□□□，□□□□□王侯。
