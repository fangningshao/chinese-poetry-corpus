题紫阁山房（明·刘观光）　　七言律诗　押寒韵	崔巍紫阁高峰寒，苍崖削铁翳云端。环除幽鸟调弦管，绕屋修竹森琅玕。高人抱膝坐长啸，盥栉都忘己侧冠。醉里不知天地小，飒飒临风琴一弹。
朱石室啸园（明·刘观光）　　七言律诗　押元韵	清时何事羡苏门，长啸悠然道自存。数部鼓吹频送响，六街车马不闻喧。逍遥可续成公赋，箕踞谁同阮籍言。不必攀跻穷半岭，疏林修竹自为园①。
