阳溪丙舍二首（明·严绍宗）　　七言律诗　押尤韵	何必萧骚赋远游，柴门流水日悠悠。人逢末俗营三窟，天置吾侪自一邱。儒不楚坑原自贱，书经秦火尚堪收。羝羊自识藩间意，涕泪何须学楚囚。
题赠浦圣苞石塘山居（明·严绍宗）　　七言律诗　押尤韵	芸君失计逐骅骝，梁月清宵忆旧游。怪是文坛收熟客，只今高阁束清流。登峰极目三千里，长啸栖神十二楼。换得湖山供笑傲，醉乡迟我并封侯。
