送焦明府之凤翔（县在汉中）（明·德平荣顺王）　　五言律诗　押尤韵	马首蚕丛路，兹行亦壮游。天青三峡晓，云碧万山秋。鹭浴盘涡水，猿啼古驿楼。君才非百里，早晚梦刀州。
赠别素愚上人（明·德平荣顺王）　　五言律诗　押阳韵	释子来何处，庐山复太行。翻经淹岁月，补衲犯冰霜。浩劫尘缘尽，弥天觉路长。智珠元不染，好去照殊方。
