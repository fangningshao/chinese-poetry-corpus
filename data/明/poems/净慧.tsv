寄梅雪朱隐居（明·净慧）　　五言律诗　押萧韵	何处风篁好，渔庄路匪遥。水光清暑簟，花影赤阑桥。座客分诗卷，邻姬浣酒瓢。离怀无可赠，清梦过兰苕。
题天马图（明·净慧）　　七言律诗　押删韵	八尺飞龙十二闲，飘飘来自岢岚山。曾陪八骏昆仑顶，肯逐群雄草莽间。落日倒行悲峻阪，西风苦战忆重关。拂郎可是无新贡，天步于今政险艰。
