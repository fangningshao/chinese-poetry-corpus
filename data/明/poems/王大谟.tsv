前面笔峰（明·王大谟）　　七言律诗	嶂南参列突奇峰，对待由来奠化工。虹见却疑丹管架，雾飞偏似墨花溶。连翩云影联花鸟，错落星辉挂烛栊。倍信两仪多间气，三眉仿佛画图中。
后枕玉屏（明·王大谟）　　七言律诗	千亿年前原地设，宁城创造自天成。金鳌特起悬入顶，玉叠飞来镇玉屏。恬目山天烟带雨，开襟□□锦拖旌。乾坤橐钥钟灵脉，世代人民聚德星。
左辅文德（明·王大谟）　　七言律诗	天地何心分布置，龙蟠文水耸文踪。护屏端拱舒长揖，缩嶂将来敛逊容。势接崔巍征德厚，望回华表挹文崇。古云人杰完光岳，参运弘开跨粤东。
右弼武功（明·王大谟）　　七言律诗　押青韵	舆志称雄推广武，武功虎踞右西宁。日含叠嶂披鳞甲，风鼓乔林振哨铃。列戟峰前归操纵，投鞭泉下任调停。兵威赖有山陵赫，指日淩烟勒碑铭①。
