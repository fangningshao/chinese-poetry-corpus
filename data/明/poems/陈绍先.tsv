感兴二首（明·陈绍先）	丰城蚀利剑，蓝田没良玉。出处谅有时，光芒岂终伏。一拂即世用，三献徒自辱。安知莘渭间，养晦恒自足。龙兴云亦从，梦筮若秉烛。经济成大业，谁复继遐躅。
挟弹图二首（明·陈绍先）	连镳骢马雕鞍新，银蹄蹀躞扬风尘。一声嘶过沙堤畔，雨香云暖当芳春。乌纱云锦新承赐，侍宴明光醉归去。弯弓挟弹望飞禽，落花满地无寻处。
