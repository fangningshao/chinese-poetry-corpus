日蚀（明·宁献王）　　七言律诗　押先韵	光浴咸池正皎然，忽如投暮落虞渊。青天俄有星千点，白昼争看月一弦。蜀鸟乱啼疑入夜，杞人狂走怨无天。举头不见长安日，世事分明在眼前。
囊云诗（明·宁献王）　　五言绝句　押寒韵	蒸入琴书润，粘来几榻寒。小斋非岭上，弘景坐相看。
宫词一百七首（录七十首）（明·宁献王）　　七言绝句　押阳韵	阊阖云深锁建章，曈昽旭日射神光。紫宸肃肃开黄道，万岁声声拜玉皇。
