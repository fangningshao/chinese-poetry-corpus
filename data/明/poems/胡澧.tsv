将赴松潘谒江市元帝庙（明·胡澧）　　五言律诗　押寒韵	庙貌中天起，旌旗北斗寒。水光衣带远，山晚雾云残。古路依村市，林霏湿客冠。登临频送目，蜀道敢辞难。
将赴叙州谒江市庙（明·胡澧）　　七言绝句　押侵韵	古庙龙蟠石径新，树环村店昼深深。明朝草遍王程急，怀土忧时别后心①。
书屏自励兼励诸子（明·胡澧）	圣道大无极，学之从何入。无逾曾三省，兼与颜四勿。勉勉七十来，全未见有得。爰将书之屏，再策尚存力。
