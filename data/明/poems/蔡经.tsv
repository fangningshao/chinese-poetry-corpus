秋江晚望（明·蔡经）　　七言律诗　押微韵	沙头云树郁依依，晚稻吹香紫蟹肥。露白秋江鸥一梦，月明寒树雁双归。蓬窗剪烛孤弹剑，草屋禁风静掩扉。沧海十年空短鬓，青山未返薜萝衣。
望九江城（明·蔡经）　　七言律诗　押庚韵	隔江遥望九江城，零落人家烟火生。此日不知云鸟阵，昔时曾动鼓鼙声。三军已拔洪州帜，万里空劳镇国兵。西土莺花今寂寞，北陵回首泪纵横。
