寻芝兰湖故址（明·潘元翰）　　七言律诗　押微韵	北郭新晴访翠微，芝兰遗址尚依稀。越冈井废官蛙斗，花圃时移蔓草菲。霸业销沉何处问，国香摇落竟谁依。南薰似爱狂吟客，相送呼鸾道上归①。
朱明馆（明·潘元翰）　　七言律诗　押灰韵	浮邱挹袖敞高台，秋杪登临共举杯。清籁似聆笙韵杳，白云如伴鹤飞回。仙翁已去留丹井，词客迟归步紫苔。秋色娱人多逸兴，尊前诗景不须催①。
