洲头夕照（明·邓如昌）　　七言律诗　押尤韵	蹑屐登高纵远眸，洲南景色晚悠悠。渔翁醉入芦花岛，樵子声喧古渡头。绕槛烟霞千里共，空江风月一囊收。羡鱼不禁临渊叹，冉冉韶光早下钩。
九仙招鹤（明·邓如昌）　　七言律诗　押东韵	楼对仙山九子峰，峰头仙鹤舞东风。羽衣独去餐瑶草，素翮飞来傍主公。古洞云浮相掩映，丹台花发共葱茏。推床瞩望空尘世，鹤背飘飘路可通①。
