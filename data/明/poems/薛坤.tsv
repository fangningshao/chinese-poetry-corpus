大司徒毕堂翁老年伯蒙恩予告敬赋（明·薛坤）　　五言排律　押虞韵	圣世逢霞举，轩轩出上都。春风推去毂，花雨拥归途。鲁酒酣东岳，秦松揖大夫。高天下听履，南国久纡谟。霄汉瞻黄鹄，人间咏白凫。轸时方□托，怀德岂能孤。丽藻山川毓，风期日月扶。繁花争□锦，素雪映冰壶。气向函关识，功仍汉阁图。攀辕无计及，惆怅枉吾徒。
