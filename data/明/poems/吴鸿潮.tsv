罗浮谩兴（明·吴鸿潮）　　七言律诗　押尤韵	四百高峰策杖游，天风吹冷骕骦裘。身从绝径惟麋鹿，步入清都蹑斗牛。霞起铁桥仙路出，烟销丹灶葛岩幽。今宵拟宿梅花下，能许师雄入梦不①。
游华岩庵（明·吴鸿潮）　　七言律诗　押蒸韵	烟笼佛阁碧层层，三月春残两度登。懒慢那堪逢俗客，等閒只合对高僧。风飘麦垄数竿竹，月挂花龛百尺藤。欲剪新荷裁短褐，癯癯只影似寒冰①。
