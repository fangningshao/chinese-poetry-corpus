太湖春涨（明·冯善）　　七言律诗	震泽春深涨碧漪，静涵天影漾玻璃。遥增越峤千寻阔，顿减吴山数尺低。红泛落花通别浦，绿含芳草漫长堤。钓舟昨夜归来晚，没却渔矶路亦迷。
南禅宝塔（明·冯善）　　七言律诗　押灰韵	七级浮屠势壮哉，千年高枕古城隈。丹甍碧瓦排云起，朱户雕栏倚汉开。十里传闻金铎响，半天飞下玉龙来。几回登览舒长啸，声逐清风落九垓。
