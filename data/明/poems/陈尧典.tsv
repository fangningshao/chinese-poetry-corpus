游小金山（明·陈尧典）　　七言律诗　押灰韵	振衣重上妙高台，朔气初随白雁来。万里壮怀江月皎，一声长啸海云开。天边倚剑星流彩，花下裁诗鸟为催。沉醉凭阑狂兴逸，试将春信问寒梅①。
峡山飞来寺（明·陈尧典）　　七言律诗	直上飞来第一关，飘飘疑是隔尘寰。半云招我丹青里，尽日嬉游画幅间。孤鹤影横江水碧，哀猿啼彻峡山寒。平生野兴梅花寄，领得春光两袖还。
