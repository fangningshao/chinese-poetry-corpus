经谢石潨宅（明·李秉徵）　　七言律诗　押尤韵	叹息君家十二楼，楼中歌舞不曾休。好花三径相援引，美酒千杯迭献酬。一自昆明遗劫火，遂从南阮学清流。琴棋彻夜无冬夏，燕雀中庭任去留。
别顾白湖（明·李秉徵）　　七言律诗　押东韵	行色匆匆冒晓风，絷维无计挽青骢。回头易水骊歌迥，极目吴山马首东。两地春愁鱼喷浪，一天秋思雁横空。无端莫道阳关曲，添惹微霜入镜中①。
