忆尚湖（明·孙楼）　　五言律诗	却忆西湖上，澄波宛镜中。短桡芦荻月，长啸芰荷风。浮碧三千顷，来青十二峰。如何辞胜赏，三载迹飘蓬。
念奴娇 用东坡赤壁怀古韵（明·孙楼）	红尘深处，转愁肠、却忆江南景物。翳云开，梅雨霁、一片苍崖翠壁。竹里鸣淙，松间泻瀑，衣袂飞珠雪。流觞递咏，山中谁是奇杰。而今归路迢遥，宦途迤逗，弹铗悲歌发。去住无凭，眠未稳、好梦随生随灭。过雁牵情，吟蛩送泪，听里堪华发。青山不负，有时还醉萝月。
