雪篷图诗为吴淞蔡子坚作（明·萧规）	吴榜何年遇东浙，带得山阴一篷雪。春风浩浩吹不消，夜月娟娟照偏洁。雪篷主人且好奇，载客日游随所之。呼酒恒持金凿落，对花每品玉参差。咿哑柔橹渡湖曲，惊起鸳鸯不成宿。泛泛斜当琼树移，摇摇直傍银槎宿。棹歌齐发声抑扬，高情独爱水云乡。从游酬酢谁最密，儒雅人称马季长。
