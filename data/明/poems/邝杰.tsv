清远飞来寺（明·邝杰）　　七言律诗　押庚韵	古寺飞来诚地灵，舟中过客久知名。四维拥翠峰峦秀，一境无尘法界清。塔外閒云横碧落，门前流水接蓬瀛。玉环献后人何在，落日空闻猿啸声①。
游灵山得游字（明·邝杰）　　七言律诗　押尤韵	元戎小队出南州，驻节名山得胜游。日转松阴连榻净，雨馀山色带烟浮。看花听鸟临风久，对酒吟诗意日留。幸际太平无个事，不妨行乐共悠悠①。
