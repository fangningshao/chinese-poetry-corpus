送友之戎幕（明·林张枢）　　七言律诗　押歌韵	金吾上将开东阁，白发参军起曲阿。严武故人唯杜甫，马周知己独常何。龙蛇久斗缠兵甲，鸿雁高飞避网罗。慷慨平生两行泪，哀时更比别离多。
秋兴（明·林张枢）　　七言律诗　押萧韵	百战关河血未消，将军谁是霍嫖姚。中原版荡悲周室，西楚纷披属汉朝。甲帐珠帘非昨日，玉楼金屋丽层霄。兵麾满眼归无处，愁绝秋风柳万条。
