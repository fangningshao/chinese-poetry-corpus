万寿节（时在金吾）（明·梁斗辉）　　七言律诗　押真韵	佳节巧联少海辰，祥云璀璨月重轮。虹光色动龙鳞晓，雪藕香浮凤阁春。捧日丹心悬斗极，瞻天喜气溢勾陈。欲将金鉴何繇献，目极尧阶祝颂频。
册立冠婚分封四咏（明·梁斗辉）　　七言律诗　押支韵	帝里祥光曙色曦，瑶山高映五云奇。少阳已起中天运，万户同欢履泰时。合殿春回花绽锦，青宫瑞霭露盈芝。遥知齿胄风长在，应有夔龙集凤池。
