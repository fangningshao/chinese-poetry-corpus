初秋寄成都宋推府（明·沈宣王）　　五言律诗　押东韵	关河西极目，山迥地连空。乡思牵梅柳，家书托雁鸿。繁云悬鸟道，瘴雾失蚕丛。坐听鸣笳远，悠然慷慨中。
寄怀大司马郭公二首（明·沈宣王）　　七言律诗　押支韵	早岁论交即见知，几年良晤信难期。停云北极频回首，落木西风独赋诗。金鼎盐梅殷相业，玉阶剑履汉官仪。秋高选将清边徼，画省忧心退食迟。
赋得闻莺送客（明·沈宣王）　　七言绝句　押支韵	隔市炊烟曙色迟，小城初霁客来时。娇莺历历啼芳树，不解春风有别离。
