东林塔影（明·屈翀霄）　　七言律诗　押豪韵	带郭浮图佳气绕，笔峰雄峙镇城壕。九层突兀齐云耸，四面玲珑与日高。西北有无山掩映，东南隐现水周遭。书楼密迩文星照，会见英贤负气豪。
两湖开镜（明·屈翀霄）　　七言律诗　押东韵	昆湖遥与尚湖通，二水中分两镜同。鸽现神光明照夜，蜃收余翳净涵空。帆樯互映斜阳外，鸥鹭交飞色界中。混沌直从开辟判，洗天浴日意无穷。
