咸阳怀古（明·徐震）　　七言律诗　押删韵	阿房宫殿对南山，阁道萦回霄汉间。伯业终随烽火尽，游魂俄载属车还。三千童女空浮海，十万貔貅已入关。留得当年遗恨在，长城血泪土犹斑。
钱塘怀古（明·徐震）　　七言律诗　押东韵	黄沙漠漠起边烽，万里山河落照中。奸佞遽成南渡计，英雄空誓北征功。冬青树老无遗种，瑞石山荒有废宫。此日经行吊陈迹，野花和露泣残红。
