寿李封翁（明·陈舜法）　　七言律诗　押真韵	早从天阙拜恩纶，笑弄孙曾越七旬。东海盛名齐大老，西周馀庆诞真人。一筇递历江山胜，双鬓还随日月新。欢羡少年今日酒，簪绅同戏锦堂春。
铜岭怀古（明·陈舜法）　　七言律诗　押删韵	层峦如黛宋名山，芜没荒林客引攀。异代流连伤死后，当年辜负望生还。愁来一旅留天下，恨去空名在世间。凭吊更怀张太史，可胜今古泪痕斑①。
