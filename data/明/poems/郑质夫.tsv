凤台凉月（明·郑质夫）　　七言律诗　押庚韵	练江萧洒净环城，凤去台空月自明。登览每乘秋日霁，咏歌常揖晚风清。香消篆火添云母，露湿琴书泻水晶。归客满身花竹影，恍疑人世是蓬瀛。
曲水流杯（明·郑质夫）　　七言律诗　押尤韵	踏破苍苔一径幽，昔时曾有八仙游。山中遗迹丹砂在，石罅通泉九曲流。清泚一窥毛发动，流霞半酌羽觞浮。夕阳西岸催归骑，胜境何妨一少留①。
