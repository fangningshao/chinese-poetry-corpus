翠岩亭（明·刘津）　　五言律诗　押侵韵	步屧出幽林，岩欹积翠深。烟含孤磴折，云乱一溪阴。古树闻初偈，逃禅称静心。尊前遮莫醉，未怪早抽簪。
次韵（明·刘津）　　七言律诗　押灰韵	春晴载酒一登台，指点河山落日回。万顷波翻楼橹接，极天云静画图开。忧时每忆批鳞疏，惊代争传倚马才。不谓圣朝全盛日，亦令迁客渡江来①。
翠岩亭六首（明·刘津）　　五言绝句　押尤韵	翠岩何窈窕，近阁频清游。趺坐岩头石，松风吹不休。
