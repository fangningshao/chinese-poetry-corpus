送汤公子（胤绩），应荐之京（明·先竹深府君）　　七言律诗　押文韵	襄武家风迥出群，奇才能武又能文。剑锋足压三千士，笔陈还驱十万军。银管绿沈新草檄，丹书卢矢旧铭勋。临风自顾长缨在，醉袂苍茫欲赠君。
挽徐敏叔（明·先竹深府君）　　七言律诗　押灰韵	一卧春风竟不回，邻舂罢相寝门哀。南州诗礼遗家教，中论文章负大才。芸叶堕香书室掩，烛花飞影穗帷开。青山数亩松千树，愁绝心知挂剑来。
送徐守民归浙之常山（明·先竹深府君）　　七言律诗　押先韵	壮游湖海几经年，老气凌云雪满颠。诗思已成芳草梦，归心又上木兰船。长亭人折春前柳，驿路梅开雪后天。万壑千岩旧形胜，酒樽茶灶向谁边。
赏牡丹呈席上诸友（明·先竹深府君）　　七言律诗　押阳韵	国色天香映画堂，荼蘼芍药避芬芳。日熏绛幄春酣酒，露洗金盘晓试妆。三月繁华倾洛下，千年红艳怨沉香。看花判泥花神醉，莫惹春愁点鬓霜。
题海棠白头翁便面次韵二首（明·先竹深府君）　　七言绝句　押尤韵	绿草成茵一径幽，芳园日晚罢春游。海棠如雨啼花鸟，似怨东风白了头。
江上即事三首（明·先竹深府君）　　七言绝句　押青韵	芸草吹香扑研屏，远峰数点隔江青。门前梦绝征书扰，闲坐南薰注六经。
初夏书怀（明·先竹深府君）　　押元韵	黄个啼暖隔江村，嫩绿团阴暗小门。昨夜茅檐雷过雨，阶前添鹂箨龙孙。
