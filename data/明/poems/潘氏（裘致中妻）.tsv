重阳（明·潘氏（裘致中妻））　　五言绝句　押庚韵	独坐小窗下，幽蛩不绝鸣。青天孤月静，满耳是秋声。
秋月（明·潘氏（裘致中妻））　　五言绝句	园亭当水中，两岸芦花雪。夜深人未眠，碧水荡秋月。
题画（明·潘氏（裘致中妻））　　五言绝句	屋傍青山下，人归苍莽中。未开云外户，先听水边松。
南浦月下（明·潘氏（裘致中妻））　　五言绝句　押东韵	孤舟横野渚，明月照当空。十年江海意，疑在小亭东。
江上（明·潘氏（裘致中妻））　　五言绝句　押有韵	江上水正平，日照西江口。远树一尺长，岸润风吹柳。
莲塘（明·潘氏（裘致中妻））　　五言绝句　押元韵	溪水流东去，垂杨对我门。凄凉断桥路，残月照黄昏。
秋词（明·潘氏（裘致中妻））　　七言绝句　押东韵	翩翩黄叶落江风，月满江亭秋夜空。黄菊酒香人已醉，白蘋江冷度哀鸿。
咏柳（明·潘氏（裘致中妻））　　七言绝句　押齐韵	烟柳青青叶已齐，半帘红日小莺啼。玉栖人静悲横笛，惟有东风吹向西。
春词（明·潘氏（裘致中妻））　　七言绝句　押东韵	小窗闲坐月朦胧，望断天涯思不穷。黄蝶乱飞花影里，却疑春在杏花中。
西圃（明·潘氏（裘致中妻））　　七言绝句　押灰韵	依依杨柳映苍苔，满树桃花映日开。不知燕子栖何处，此际东风依旧回。
连雨（明·潘氏（裘致中妻））　　七言绝句	久雨阶前铺绿衣，烟迷竹树影稀移。黄莺交坐窗前语，说尽春愁来往飞。
