丁卯夏夜与友人携琴烹茗水月宫（明·麦而炫）　　七言律诗　押先韵	水石幽寻快夙缘，相逢何意尽高贤。数杯清茗烹凉月，一曲流徽弄晚烟。学古几人能避世，谈空无地不参禅。不知当日陶元亮，何事攒眉向白莲①。
登碧玉山（高明）（明·麦而炫）　　七言律诗　押尤韵	碧玉山头紫气浮，闲携谢屐数来游。幽禽向客如相问，野草牵衣似欲留。俯睇千山烟树合，凭高一曲海天秋。明时奎壁谁先兆，白石歌残忆饭牛①。
