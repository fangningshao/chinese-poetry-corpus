西湖山居（明·叶挺英）　　五言律诗	地僻故人稀，莓苔多鸟迹。文峰耸日边，宝剑横山侧。陟屺仰功勋①，瞻云思竹帛。穷经苦蠹鱼，何日售荆璧。
送澹师还丹霞（明·叶挺英）　　七言律诗　押灰韵	半幅清言作意裁，如来藏里示莲胎。他生念我空中相，此地逢师劫后灰。不分月移罗带水，其如秋到雨花台。丹霞欲共閒云去，日夕惊心白发催①。
