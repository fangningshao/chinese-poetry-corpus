青县道中即事（明末清初·傅扆）　　七言律诗　押阳韵	莽榛无际尽穷荒，点缀郊原柳几章。云锦千群宜牧马，羽骑十队并驱獐。小村火炙榴方赤，长甸风催麦欲黄。已理簿书辞帖括，马蹄犹似旧时忙。
河水清为兴济青县两县令赋（明末清初·傅扆）	河水清，嗟无鱼，文禽枵腹绝所茹。若近若远皆枳棘，一望漫漫乏人居。困守河干艰一饱，焉同劲翮腾天衢。恨禽不及懿公鹤，稻粱充足乘行车。河水清，清且浅，托迹咫尺翼莫展。鴳斥莫笑文禽蹇，羽毛熠熠镂金管。
