长桥（明·苏大年）　　七言绝句　押覃韵	绿阴高树映清潭，一舸夷犹酒半酣。最爱西城城下路，长桥烟雨似江南。
雷塘二首 其二（明·苏大年）　　七言绝句　押东韵	雷塘春雨绿波浓，古冢寒烟蔓草空。斜日欲沉山色近，行人无处问隋宫。
雷塘二首 其一（明·苏大年）	吴公台下雷塘路，锦缆牙樯行乐处。当年玉树后庭花，梦里相逢惜春暮。君不见东家北舍人未归，落花满地蝴蝶飞。
