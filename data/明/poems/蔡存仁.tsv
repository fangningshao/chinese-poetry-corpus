别建昌诸父老（明·蔡存仁）　　七言律诗　押微韵	黄花满地竞秋晖，老稚相呼送主归。鸡犬可无惊夜月，牛车曾已遍岩扉。田家旨否心尤切，辕下攀援忍遽违。圣代循良今孔迩，好将忠敬效缁衣。
与诸寅丈游南溟（明·蔡存仁）　　七言律诗　押东韵	春暮晴云散远空，喜随杖履入蓬宫。万家烟火青山合，百尺楼台碧嶂中。涧水穿萝归印月，石梁倚汉透灵崇。夜来醉罢禽相乐，满袖香风拂落虹①。
