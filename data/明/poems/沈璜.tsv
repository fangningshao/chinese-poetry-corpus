庚午孟春闻督师袁公下狱感述二首（明·沈璜）　　七言律诗　押灰韵	才立方城路未开，前军报虏踏冰来。声疑倒峡天关动，势若倾崖地轴催。七日重围三里雾，一时烈焰半空雷。髑髅滚滚名王遁，偷挂红幡夜举哀。
移家虎丘二首（明·沈璜）　　七言绝句　押麻韵	杜鹃零落柳藏雅，僧有余闲转《法华》。山下人家春事了，扫门迎接赣州花。
