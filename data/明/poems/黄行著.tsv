答衡南寄题石室山（明·黄行著）　　五言律诗　押萧韵	怪石通灵窍，丹梯控碧霄。坡仙留篆古，衡客寄诗遥。水月多光景，烟霞久寂寥。何当凌绝顶，清兴慰相招①。
游七星岩（明·黄行著）　　七言律诗　押先韵	潦倒归来忆石莲，喜随仙侣入壶天。尘心半落飞云外，道气遥瞻北斗前。丹灶伏蝉虚候火，洞门鸣鹤破晴烟。野花莫笑游人醉，一别山溪四十年①。
