寄夫（明·杨安人黄氏）　　七言律诗　押阳韵	雁飞曾不到衡阳，锦字何由寄永昌。三春花柳妾薄命，六诏风烟君断肠。曰归曰归愁岁暮，其雨其雨怨朝阳。相闻空有刀环约，何日金鸡下夜郎？
绝句（明·杨安人黄氏）　　五言绝句　押支韵	才经赏月时，又度菊花期。岁月东流水，人生远别离。
寄升庵调黄莺儿（明·杨安人黄氏）	晴雨酿春寒，见繁花树树，残泥涂满眼。登临倦，江流几湾？云山几盘？天涯极目空肠断，寄书难。无情征雁，飞不到滇南。
