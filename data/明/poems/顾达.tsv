浣花馆（明·顾达）　　五言律诗　押尤韵	垂丝拂波迥，沉影带云流。莺啼渚烟净，燕飞帘雨收。萍开双桨荡，花浮群鲤游。东风约朝暖，晞发面轻鸥。
春草池（明·顾达）　　五言律诗　押先韵	浮飙偃兰薄，飞烟生水涟。红沾雨花湿，翠侵衣桁鲜。翡翠晚迷径，蜻蜓酣倚船。援笔摅藻思，临流怀惠连。
绿波亭（明·顾达）	碧色涨春云，圆文生暮雨。稍平杨柳岸，已没鵁鶄渚。锦鳞唼萍游，兰棹隔烟语。曲栏倚东风，怀人渺南浦。
