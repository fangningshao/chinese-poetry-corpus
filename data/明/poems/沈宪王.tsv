枕上（明·沈宪王）　　五言律诗　押豪韵	展转殊无寐，秋深感二毛。城鸦催晓色，庭树起寒涛。往事意何拙，浮生心自劳。河间今已矣，宁不愧吾曹。
和懒云上人韵（明·沈宪王）　　五言律诗　押冬韵	幽径断行踪，浮图对远峰。结冰坚碧沼，凝雪老青松。双树下开讲，千灯中现容。天空雨花遍，门有白云封。
再哭南台从弟二首（明·沈宪王）　　七言绝句　押灰韵	春园花树手亲栽，人去空余草木哀。风雨夜来谁爱惜，庭前折尽数枝梅。
