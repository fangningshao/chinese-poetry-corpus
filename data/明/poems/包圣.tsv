登岳阳楼（明·包圣）　　七言律诗　押删韵	春城携伴共跻攀，极目风烟惨淡间。桂岭北来还有瘴，洞庭南上却无山。江通巴子三千里，云锁湘娥十二鬟。为语游人莫吹笛，潜龙渊在月波湾。
寄侄公翰（明·包圣）　　押纸韵	弥旬苦局促，扰扰曷能止。鸣琴不成调，摊书聊复已。风定荷气清，日出茶烟紫。烦襟望一舒，开轩俟吾子。
