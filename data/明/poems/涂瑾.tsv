游飞来寺（明·涂瑾）　　七言律诗　押删韵	仙境何来紫翠间，暂维一叶扣禅关。岩扉薄雾浮金塔，涧道啼猿带玉环。风度晚钟僧出定，松翻晓雾鹤飞还。凭高直造群峰顶，欲摘星辰手可攀。
送太守杨公致政还溧阳（明·涂瑾）　　七言律诗　押删韵	千里行春化百蛮，一封驰奏早投闲。世推酌水沉香去，只自携琴入蜀还。散步矶边依独鹤，凝眸天外望三山。此身已出云罗外，归钓吴江水石间①。
