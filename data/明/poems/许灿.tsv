吊文丞相天祥（明·许灿）　　五言律诗　押萧韵	胡尘昏帝阙，龙驭避天骄。壮士丹心在，楼船王气消。人间无故土，海上失行朝。恸哭燕山道，黄冠归梦遥。
吊陆丞相秀夫（明·许灿）　　五言律诗　押盐韵	沧溟方击楫，金屋尚垂帘。国事关心苦，朝衣浥泪沾。天涯扶日角，水底抱龙髯。庙貌犹生气，千秋肃具瞻。
吊张太傅世杰（明·许灿）　　五言律诗　押真韵	忆昔焦山战，人人不顾身。孤臣空有泪，九庙已无神。波浪翻天恶，英雄厉鬼邻。海陵回首处，故国已迷津①。
