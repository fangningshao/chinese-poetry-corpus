送御史大夫邓公西征（明·朱弘祖）　　七言律诗　押东韵	今代麒麟第一功，从龙飞渡大江东。彤弓锡宠专征伐，铁券铭勋誓始终。龙虎亲军遥动地，凤凰台阁远生风。不知幕下谁参佐，珠履三千尽石洪。
环溪亭（明·朱弘祖）　　七言律诗　押删韵	一曲清江抱画栏，入窗如在落星湾。红尘隔断花香外，白鸟飞来镜影间。蝌蚪旧藏书帙净，蜻蜓长立钓丝闲。何由动我山阴兴，却棹扁舟雪夜还。
