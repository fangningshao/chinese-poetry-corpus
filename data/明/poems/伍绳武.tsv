过卜林寺（明·伍绳武）　　七言律诗　押尤韵	尘缨净濯碧溪头，竹杖芒鞋萧寺游。塔隐慈云尖尚露，灯明梵宇影初浮。几年踪迹悲蓬转，半世韶光看水流。此夕盘桓双树下，远公禅偈向谁求。
仲夏寄王文学（明·伍绳武）　　七言律诗　押侵韵	高山流水有知音，曾识当年铁石心。溪上烟霞时叠梦，扇头诗句日微吟。蔷薇一架浮香远，杨柳千条涴绿深。人地幽奇多怅慕，芒鞋竹杖欲相寻①。
