送张德常之松江判官（明·余诠）　　七言律诗　押东韵	万汇涵濡雨露中，百年文物倏飘蓬。鲈鱼独擅吴中美，骥足宁如冀北空。肝胆几时酬楚国，里闾从此变王风。吴淞江水秋无底，好与使君襟抱同。
春梦轩（明·余诠）	池青草色暖，蝶晓花枝满。花满复花飞，春归蝶亦归。蝶归春杳杳，春梦何时晓。推枕看东风，几人春梦中。
