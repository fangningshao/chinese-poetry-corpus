窦滔妻诗一章（凡七首） 其三（明·李懋）　　五言排律　押侵韵	西墅起高台，迢递凭云岑。中有娇艳女，当窗弄清音。音声荡以肆，居然变古心。鱼目夺明月，谗口销黄金。不见冀中馌，恻怆扅扅吟。
窦滔妻诗一章（凡七首）（明·李懋）	深闺有思妇，惨凄亦何为。容华不自惜，独理流黄机。昔者成匹帛，多裁游子衣。衣新忽变故，恩爱从此衰。以兹殷勤意，翻作长恨辞。
