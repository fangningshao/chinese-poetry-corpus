五指山（明·吴秉机）　　七言律诗　押尤韵	峻嶒海外起中洲，御命南来亦壮游。云雾拨开星斗见，山河砥柱玉华流。羊公岘首今琼岛，马伏铜标古帝州。屈指彽徊谈远略，搀枪计日净边愁。
平黎乱追忆李太守（讳多见）（明·吴秉机）　　七言律诗　押侵韵	数载么么横不禁，得公调度扫氛阴。云霓望慰渔樵起，天日光回鬼魅沉。几队貔貅征战力，百年鸡犬拊循心。攀辕无计堪惆怅，五指云边去后深①。
