秦（明末清初·吴殳）　　七言律诗　押鱼韵	质子妖姬货可居，六王未毕已丘墟。鞭桥东去无灵药，骖乘西归有鲍鱼。黄犬泪中惭废立，白蛇醉里报驱除。当时早为秦非计，牧地为封食有馀。
蜀汉（明末清初·吴殳）　　七言律诗　押微韵	季世唐虞只此时，泗亭天壤哲人违。三交城下波声急，五丈原头日色微。西国无烟生火井，东邻有女落蟂矶。不关钟邓能缘险，黄皓谯周尽识几。
