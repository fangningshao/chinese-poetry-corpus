谒金门（明·陈氏（平生室））	春欲暮，帘外落红无数。斜倚曲阑浑不语，笑看双燕舞。惆怅夜来风雨，吹散满城花絮。一段夕阳留不住，马嘶芳草去。
荷叶杯（明·陈氏（平生室））	不料檀郎欲去，私期。愿作燕双飞。他生与尔画梁栖。痴么痴。痴么痴。
如梦令（明·陈氏（平生室））	欲访桃源有渡。要上瑶台有路。浑似小蜘蛛，却被柔丝牵住。难去。难去，惆怅落花微雨。
醉公子（明·陈氏（平生室））	绿窗残梦醒。雾重花如瞑。晓起宝帘垂。湿风吹雨丝。镜台梳洗懒。罗胜同心绾。低语嘱双鬟。香残箫局寒。
