柬林南川（明·陈祖馀）　　七言律诗	閒书云气连朝拥，到耳溪声向晚闻。老去披裘寒里客，到来何处意中人。肯遗范氏期堪旧，谁识孙宏布亦新。金谷繁华犹著眼，山斋雅淡可怡神。
水涨（明·陈祖馀）　　七言律诗　押庚韵	一支斜映芰荷明，万马初腾地轴惊。风细林丛消暑气，壑幽岸断带泉声。斗华世界棋堪局，含绿尊罍影罩晴。海若盈虚须莫问，世间人事有输赢①。
