牧（明·张居正）　　五言律诗　押东韵	是处桑麻好，田家乐事同。耕夫閒白昼，牧竖趁春风。短笛云山外，长林雨露中。命俦还藉草，相与说年丰。
恭题文皇四骏图四首（录二首） 龙驹（明·张居正）	天马徕，翼飞龙。蹄削玉，耳垂筒。碧月悬双颊，明星贯两瞳。文皇将士尽罴虎，复有龙驹助神武。流矢当胸战不休，汗沟血点桃花雨。坝上摧锋第一功，策勋何必减元戎。君不见虎士标形麟阁里，龙驹亦入画图中。
