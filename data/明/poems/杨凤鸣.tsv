柳父母平寇膺荐喜赋（明·杨凤鸣）　　七言律诗　押虞韵	两年卧阁莺花鬯，五里谈兵草木枯。自在桑麻筹卓鲁，谁从旗鼓论孙吴。肃清杀运花为县，班列朝廷舄是凫。开府到来俱碧眼，一同明月识珊瑚。
和洪启进游崆峒岩（明·杨凤鸣）　　七言排律　押尤韵	崆峒怪石自芳洲，疑是鳌乘海上浮。未许翠华重问道，且教凫舄暂寻幽。扪萝掩映三山雪，呵笔中分五岳秋。玉液不随丹井落，金椒偏向洞云收。江亭晚色惊堤柳，闾阖春光到客裘。最喜使君曾问俗，青郊仍见驾星游①。
