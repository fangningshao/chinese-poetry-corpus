泊峡山游飞来寺（明·梁直）　　七言律诗　押青韵	寻真直上半云亭，曲径花深路窈冥。人献旧环猿啸雾，僧敲清磬石谈经。色身未了三生劫，功业无成两鬓星。欲任招提结香火，逍遥福地可忘形。
送李邑侯报政入都（明·梁直）　　七言律诗　押麻韵	翩翩凫舄向京华，百里河阳已遍花。遗爱甘棠瞻使节，攀辕江岸阻仙槎。伫看玉鼎调黄阁，行见芳名罩绛纱。圣代即今勤侧席，六符瑞应在君家①。
