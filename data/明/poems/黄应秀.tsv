秋兴（明·黄应秀）　　七言律诗　押麻韵	竹杖迎风影欲斜，芙蓉江上缀年华。惊看落叶填鑫井，喜□微霜入钓槎。极目天南飞旅雁，关心蓟北动悲笳。韶光半百成何事，愁对东篱几树花。
新桥落成偶赋（明·黄应秀）　　七言律诗　押阳韵	不断溪流赴海长，溪边几曲度舆梁。偶过别野看渔浦，却见飞虹跨水乡。落日影涵千顷碧，深秋斜照众山黄。自怜秋隘人烟地，乘兴时来泛羽觞①。
