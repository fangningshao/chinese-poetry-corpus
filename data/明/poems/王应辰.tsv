中秋新月戏简须弥仙（明·王应辰）　　七言律诗　押庚韵	入牖方嗟揽不盈，步檐始觉映前荣。□摧岂是同胡骑，阵偃由来学汉兵。滟滟影分金镜彩，纤纤形带汉钩明。多情天上张京兆，何事双蛾画不成？
夜游曲（明·王应辰）　　五言绝句　押真韵	燕舞起香尘，莺歌出绛唇。直须灭银烛，恐有绝缨人。
诸将二首（明·王应辰）　　七言绝句　押先韵	元戎授钺为防边，斥堠传烽未息烟。尽道长驱如卫霍，何人起冢象祁连。
