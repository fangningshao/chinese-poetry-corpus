题凤埕八景 东环金石景（明·黄诏）　　七言律诗	顾瞻日出冈之东，赤光电烁涵金红。谁致赭糖同粪土，天教瓜子作崆峒。秋阳烁以真陶冶，涨海陶成卧紫龙。百鍊归来未昏黑，还须坡老辟双峰。
题凤埕八景 其二 南带玉砂景（明·黄诏）	玉种移来到海□①，天然佳案在村前。高秋入眼飞琼屑，盛夏汤蹄飏璧烟。午夜月明满彀见，三春雨浣玷瑕鲜。门庭白面多和璞，得遇相知价倍偿。
