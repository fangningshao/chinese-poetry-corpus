落花次石田翁韵二首 其二（明·杨谷）　　七言律诗　押支韵	月缺良宵尚半规，花残无复昨看时。飘飘入座沾衣湿，细细回檐点额迟。冲晓马蹄先踏破，趁晴蛛网漫萦垂。雕红刻紫都成梦，一段春情欲诉谁。
落花次石田翁韵二首 其一（明·杨谷）	典衣问酒午桥西，团雪纷纷路已迷。钿破宝钗难寄恨，骨埋青冢半封啼。衔空百匝凭驯雀，扫去千回赖老腼。乐事暂违风物改，画竿红垞更谁携。
