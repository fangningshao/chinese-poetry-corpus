初住雷峰下院寄秋渠兄（明·释古通）　　七言律诗　押阳韵	鼓角喧填异上方，闭门曾不减清凉。閒阶雨过苔侵榻，破屋风筛树覆墙。乞食千家分铄釜，降心半偈倚绳床。莫辞雁翅城边路，小院梅花正早芳。
蒙许休老雷峰（明·释古通）　　七言律诗　押青韵	鬖鬖白发一函经，曳杖还山惜暮龄。空负鞭长徒策蹇，却惭绠短虑羸瓶。遥看楼外松添翠，近对窗前竹愈青。堪笑此中陪我老，昂藏孤鹤自梳翎①。
