谒李忠简公祠（明·谢元光）　　七言律诗　押先韵	东南间气属名贤，岳降生申岂偶然。抗疏精忠霜雪肃，匡时勋烈日星悬。梅花数咏明清节，珠海千涛壮大篇。庙貌堂堂双树里，春秋蘋藻自年年①。
浮邱社怀赵太史（明·谢元光）　　七言律诗　押先韵	仙邱寂寞寄遥天，金马南驰岂偶然。紫府片时开草径，沧江三变已桑田。融融春色迁莺里，焯焯祥光北斗边。老我丹砂惭未就，登临长诵白云篇。
浮邱八景 紫烟楼（明·谢元光）　　五言绝句　押先韵	背廓危楼起，楼头生紫烟。夕阳频眺望，知有葛洪仙。
浮邱八景 紫烟楼（明·谢元光）　　五言绝句　押先韵	背廓危楼起，楼头生紫烟。夕阳频眺望，知有葛洪仙。
听笙亭（明·谢元光）　　七言绝句　押豪韵	仙子吹笙醉碧桃，凤声嘹亮遍林皋。何人窃向浮邱听，传得云和曲调高①。
