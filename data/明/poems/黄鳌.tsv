飞来寺（明·黄鳌）　　七言律诗　押元韵	绀宇遥飞入洞门，砂床石室俨桃源。长松雨霁双巢鹤，峭壁岚消一啸猿。榻倚半云僧独卧，江涵中宿客重援。浪游十载浑何补，且涤尘襟共避喧①。
游南华寺（明·黄鳌）　　七言律诗　押蒸韵	黄梅一夕蚤传灯，宝刹宏开上乘僧。明镜非台心月峭，风幡不动法云澄。芳溪暝涨群猿渡，古树阴秾独鹤升。安得霞踪如尚子，閒从竹径漫支藤①。
