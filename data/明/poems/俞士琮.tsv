送民部谭衡阳还朝（明·俞士琮）　　五言律诗　押庚韵	与君万里别，相送若为情。夹岸花争发，沿山鸟乱鸣。帆悬春水色，楫带早潮声。此去银河近，仙槎风浪平。
集唐赔高贞之（明·俞士琮）　　五言律诗　押删韵	自我栖幽岩①，逢君话故山②。怡神紫气外③，洗足野云间④。诗思应须若⑤，世情今已閒⑥。饮人聊割酒⑦，林下闭元关⑧。
素馨花（明·俞士琮）　　七言绝句　押庚韵	远从胡国著芳名，移向羊城百亩清。浴罢晚风吹末利，沿街都是卖花声。
