晴溪晚眺（明·何谦）　　七言律诗　押尤韵	开向晴溪豁远眸，满江瑩练自悠悠。几声渔笛烟村晚，数处芦花泽国秋。鸦带夕阳归古堞，雁拖寒色下荒洲。欲追博望乘槎兴，万里星河有路游。
望罗浮（明·何谦）　　七言律诗	翘首东南紫翠山，白云飞去复飞还。三千世界红尘外，四百峰峦碧汉间。丹灶年深烟火冷，铁桥路杳雨花閒。寻真未得乘风去，吟倚西楼十二阑①。
