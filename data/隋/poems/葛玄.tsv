空中歌三首（隋·葛玄）　　押纸韵	真人昔遗教，悯念孤痴子。嬖邪不信道，祸乱由斯起。身随朝露晞，悔恨何有己。罪大不可掩，流毒将谁理。冥冥未出期，劫尽方当止。转轮贫贱家，仍复为役使。四体或不完，蹩躠行乞市。不知积罪报，怨天神不恃。大道常无为，弘之由善始。吾今获轻举，修行立功尔。三界尽稽首，从容紫宫里。停驾虚元①中，人生若流水。临别属素翰，粗标灵妙纪②。
