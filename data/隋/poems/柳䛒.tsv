奉和晚日杨子江应制诗（隋·柳䛒）	诘旦金铙①发，骖驾出城闉。鲜云临葆盖，细草藉班轮。千里烟霞色，四望江山春。梅风吹落蕊，酒雨减轻尘②。日斜欢未毕（文苑作跸），睿想良非一。风生叠浪起，雾卷孤帆出。辞藻丽繁星，高论光朝日。空美邹枚侣③，终谢渊云笔④。
奉和晚日杨子江应教诗（隋·柳䛒）　　押庚韵	大江都会所，长洲有旧名。西流控岷蜀，东泛（文苑作北）迩蓬瀛①。未睹纤罗动②，先听远涛声。空濛云色晦，浃（文苑作淡）垒浪华（文苑作花）生。欲知暮雨歇，当观飞旆轻③。
奉和春日临渭水应令诗（隋·柳䛒）　　押真韵	饮马投钱岸，解钓剖璜津。风丝曳香饵，覆杯怀昔人①。
咏死牛诗（隋·柳䛒）　　押歌韵	一朝辞绀幰，千里别黄河。对衣徒下泣，扣角讵闻歌①。
阳春歌（隋·柳䛒）　　押庚韵	春鸟一啭有千声。春花一丛千种名。旅人无语坐①檐楹。思乡怀土志难平。唯当文共酒。暂与兴相迎②。
