秋游昆明池诗（隋·元行恭）　　押侵韵	旅客伤羁远，樽酒慰登临。池鲸隐旧石，岸菊聚新金。阵低云色近，行高雁影（文苑作已）深。欹荷泻圆露，卧柳横清阴。衣共秋风冷，心学古灰沈。还似无人处，幽兰入雅琴①。
过故宅诗（隋·元行恭）　　押东韵	颓城百战后，荒宅①四邻通。将军树②已折，步兵途转穷。吹台有山鸟，歌庭聒野③虫。草深斜径没④，水尽曲池空。林中满⑤明月，是处来春风。唯馀一废⑥井，尚夹两株桐⑦。
