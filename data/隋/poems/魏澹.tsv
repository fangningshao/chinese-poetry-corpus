初夏应诏诗（隋·魏澹）　　押麻韵	虽度芳春节，物色尚馀华。出帘飞小燕，映户落残花。舞衫①飘细縠，歌扇掩轻纱。兰房本宜夜，不畏日光斜②。
咏阶前萱草诗（隋·魏澹）　　押阳韵	绿草正含芳，び靡映前堂。带心花欲发，依笼叶已长。云度时无影，风来乍有香。横得忘忧号，余忧遂不忘①。
咏石榴诗（隋·魏澹）　　押东韵	分根金谷里，移植广庭中。新枝含浅绿，晚萼散轻红。影入环阶①水，香随度隙风。路远无由寄，徒念③春闺空②。
园树有巢鹊戏以咏之（隋·魏澹）　　押东韵	畏玉心常骇，填河力已穷。夜飞还绕树，朝鸣且向风。知来宁自伐，识岁不论功。早晚时应至，轻举一排空①。
咏桐诗（隋·魏澹）　　押齐韵	本①求裁作瑟，何用削成圭。愿寄华庭里，枝横待凤栖②。
