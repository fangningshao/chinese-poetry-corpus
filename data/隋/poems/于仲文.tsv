侍宴东宫应令诗（隋·于仲文）　　押真韵	铜楼充震位，银牖集嘉（文苑作佳）宾。青宫列绀幰，紫陌结朱轮。弦调宝瑟曲，歌动画梁尘。金卮倾斗酒，琼筵列八珍。花惊度翠羽，萍散跃赪鳞。承恩叨并作，扣②寂绕阳春①。
答谯王诗（隋·于仲文）　　押先韵	梧台开广宴，竹苑列英贤。景差方入楚，乐毅始游燕。折角挥谈柄，重席吐言泉。武骑初ゼ翰，文学正题鞭。玉徽调绿绮，璧散沈青田。晚霞澹远岫，落景藻长川。未陪东阁赏，独咏西园篇①。
