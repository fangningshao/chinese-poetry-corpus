骢马（隋·王申礼）　　押东韵	善马金羁饰，蹑影复凌空。影入长城水，声随胡地风。鞚①敛青门外，珂喧紫陌中。行行苦②不倦，唯当御史骢③。
赋得马援诗（隋·王申礼）　　押庚韵	二帝已驰声，五溪还总兵。受诏金鞍动，论功铜马成。唯称聚米势，无惭意苡情。虽谢云台影，犹传千载名①。
赋得岩穴无结构诗（隋·王申礼）　　押侵韵	岩间无结构，谷处极幽寻。叶落秋巢迥，云生石路深。早梅香野径，清涧响丘琴。独有①栖迟客，留连芳杜心②。
赋得高柳鸣蝉诗（隋·王申礼）　　押庚韵	园柳吟凉久，嘶蝉应序惊。露下緌恒湿，风高翅转轻。叶疏飞更迥，秋深响自清。何言枝里翳，遂入蔡琴声①。
