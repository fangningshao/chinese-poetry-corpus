戊午十二月避寒广州与子玉弟不相见且十六年矣书赠此（当代·谢稚柳）　　五言律诗	冬暖花深地，重逢喜展眉。回怜纸蕉叶，长笑袜鹅溪。笔墨成孤往，路途任两歧。逝将头共白，此道素相期。
题吴子玉山水册（当代·谢稚柳）　　七言绝句　押东韵	迷离烟雾墨华浓，窅霭澄空翠雨濛。欲向千山餐秀色，天南一管绕春风。
为广州吴子玉弟画雪图卷（当代·谢稚柳）　　七言绝句　押尤韵	撒盐空里何堪拟，柳絮因风苦未稠。已讶九皋丹顶鹤，更披千嶂白狐裘。
题吴子玉墨花（当代·谢稚柳）　　七言绝句　押尤韵	冲毫逸气湿烟浮，横扫还如丈八矛。为酹苍天一杯酒，百年旗鼓盍堪收。
