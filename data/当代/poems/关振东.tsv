谒邓世昌塑像（当代·关振东）　　七言律诗　押寒韵	将军一怒发冲冠，致远如龙起蛰蟠。精卫有心填碧海，英雄拼死挽狂澜。沧波悲壮千秋恨，热血长留万古丹。此日自强消旧耻，国殇泉下百忧宽。
题雨田画师《苍鹰》（当代·关振东）　　五言绝句	碧海风涛壮，蓝天路九重。凌霄当此日，振翮御长风。
题广州起义烈士陵园菊展（当代·关振东）　　七言绝句　押灰韵	十年横雨尽蒿莱，留得秋芳劫后开。纵使凋残犹傲雪，肯将高洁委尘埃！
东湖绝句（当代·关振东）　　七言绝句　押歌韵	柳飞丝线艇穿梭，织就清波作绮罗。乳燕轻盈勤剪水，半湖桨影一湖歌。
咏史五首（选三）（当代·关振东）　　七言绝句　押灰韵	鸟尽弓藏意已灰，浮槎沧海去无回。陶朱虽富终输国，醉拥西施亦可哀。
荔乡行二首（当代·关振东）　　七言绝句　押支韵	嫦娥昨夜洗胭脂，洒落人间荔满枝。映入江心花万朵，流霞泛彩画中诗。
论诗绝句四首（当代·关振东）　　七言绝句	诗魂从古系苍生，道出民心即性灵。他日重温今日句，尚留馀韵是真情。
忆江南 故乡二首（当代·关振东）	几回梦，烂漫又童年。重九野餐争剥蟹，北山塔上看飞鸢。往事已如烟。
