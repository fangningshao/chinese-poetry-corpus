题陈寅老〈柳如是别传}后（当代·唐稚松）　　七言律诗	风雨南朝遍野哀，一枝奇艳出尘埃。通儒况复能兼侠，绝色尤难更负才。红玉豪情终梦幻，绿华仙迹任湮埋。谁怜十载衰翁意，专为沉冤扫劫灰。
题陈寅老〈寒柳堂集}（当代·唐稚松）　　七言律诗　押灰韵	五洲风雨海隅开，一代骊龙起九垓。文史百年公独步，门墙廿载我迟来①。春秋恨事丘明瞽，岭表诗情玉局哀。忍见神州乔木贱，秦灰中有世稀材。
读《吴宓与陈寅恪》，怀雨僧师（当代·唐稚松）　　七言绝句　押支韵	嘉陵残月别公时，蜀道春深一棹迟。岂料飘摇风雨夕，衰翁犹想学生诗。
