潮州八景诗 湘桥春涨（当代·李凌云）　　七言律诗　押阳韵	淼淼奔澜势莫当，建瓴倾泻望泱泱。汀洲雾重山颜隐，岸舳风高龙雀翔。梭链横江沉水底，铁牛昴首送云航。浮光姽婳宜春霁，闪烁楼台映晓阳。
文革有感（当代·李凌云）　　七言律诗	端阳时节雨潇潇，垒块撑肠乏酒浇。村落家家有粽吃，泥炉暗暗没柴烧。床头戴笠坐承漏，门外奔洪溢满沟。四野蒙蒙何处去？吟诗抵饿也英豪。
绝句二首（当代·李凌云）　　七言绝句　押微韵	千花百草正芳菲，惆怅东风意独违。我本恨人今已矣，青天碧海欲安归。
