石城子水库抒情（当代·马千希）　　七言律诗	群山紧抱一明湖，料是银河遣巨珠。矗岸云松沉碧影，穿霄雪巘倒穹庐。鱼翻白浪层巅过，鸟逝青崖脚下浮。极目江山天地阔，金汤万里入舆图。
哈密街头杂咏（当代·马千希）　　七言律诗	孟夏街头景颇观，红楼上接碧天宽。雁迷轻霭葡萄绿，鸦噪斜阳石榴丹。满市绮罗芳影动，倾城歌管曲声酣。行人尽带春风色，道是边陲第一关。
农家作客二首（当代·马千希）　　七言律诗	枣杏苹梨四侧围，葡萄架下露朱扉。入帘愕见新房格，落座惊详客室辉。柜案玲珑陈彩电，门窗秀雅挂罗帏。鸡豚满席觥筹乱，几向京华举玉杯。
巴里坤四绝句（当代·马千希）　　七言绝句　押尤韵	晨窗静坐记欣游，金笔冻冰水不流。疑是山城冬意重，飞来红叶报新秋。
