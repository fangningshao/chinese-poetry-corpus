和董老游庐山诗（当代·陶铸）　　七言律诗　押支韵	庐山真面谁能识，尽在烟云变幻奇。偶见晴空飘白练，忽惊树杪涌清漪。朱陈往事增惆怅，白李遗诗添彩姿。最是劲松绝壁立，崇高风格不须疑。
踏莎行（当代·陶铸）	翠滴田畴，绿漫溪渡。桃源今在寻常处。英雄便是活神仙，高歌唱出花千树。桥跃飞虹，渠漂束素。山川新意无重数。郴江北上莫辞劳，风光载得京华去。
清平乐 清明（当代·陶铸）	清明晴彻。花艳墙南北。遥望岭南春更早，浓荫吹遍阡陌。我欲卜宅漓湘。贫雇永结邻芳。沐浴东风浩荡，劳动学习昂扬。
满江红 赠斯亮（当代·陶铸）	指点江山，有无数雄英俊杰。鼓风云、斗争深入，凯歌声烈。螳臂当车终破碎，铁轮滚雷即成辙。看全球、到处展红旗，莫疑择。伤往事，何悲切。女长成，能班接。喜风华正茂，豪气千叠。不为私情萦梦寐，只将贞志凌冰雪。羞昙花、一现误人欢，谨防跌。
