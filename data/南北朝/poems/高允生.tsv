王子乔行（南北朝·高允生）	仙化非常道，其义出自然。王乔诞神气，白日忽升天。晻暧御云气，飘飘乘长烟。寄想崆峒外，翱翔宇宙间。七月有佳期，控鹤崇崖巅。永与时人别，一去不复旋①。
百里奚歌（南北朝·高允生）	羁旅入秦庭，始得收显曜。释褐出辎车，卓为千乘道。艳色进华容，繁弦发徵调。居贵易素心，翻然忘久要。装金五羊皮，写情陈所告。岂徒望自伤，念君无定操①。
