九日侍宴乐游苑正阳堂诗（南北朝·刘苞）　　押支韵	六郡良家子，幽并游侠儿。立乘争钦羽，侧骑竞纷驰。鸣珂饰华眊，金鞍映玉羁。膳羞殚海陆，和齐视秋宜。云飞雅琴奏，风起洞箫吹。曲终高宴罢，景落树阴移。微薄承嘉惠，饮德良不赀。取效绩无纪，感恩心自知①。
望夕雨诗（南北朝·刘苞）　　押文韵	崇朝构行雨，薄晚屯密云。缘阶起素沫，竟水散圆文。河柳低未举，山桃落已芬。清樽义不荐，淹留遂待君①。
