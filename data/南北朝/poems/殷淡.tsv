宋章庙乐舞歌十五首 其一十二 嘉胙乐殷淡（南北朝·殷淡）　　押阳韵	礼荐洽。福时昌。皇圣膺嘉祐。帝业凝休祥。居极乘景运。宅德瑞中王。澄明临四表。精华延八乡。洞海周声惠。彻宇丽乾光。灵庆缠世祉。鸿烈永无疆（○同上）。
宋章庙乐舞歌十五首 肃咸乐（南北朝·殷淡）	彝承孝典，恭事严圣。浃天奉赆，罄壤齐庆。司仪具序，羽容夙彰。芬枝飏烈，黼构周张。助宝奠轩，酎珍充庭。璆县凝会，琄朱伫声。先期选礼，肃若有承。祗对灵祉，皇庆昭膺。
