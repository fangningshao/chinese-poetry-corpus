日出东南隅行（南北朝·徐伯阳）	朱城璧日启朱扉，青楼含照本晖晖。远映陌上春桑叶，斜入秦家缃绮衣。罗敷妆粉能佳丽，镜前新梳倭堕髻。圆笼袅袅挂青丝，铁钩冉冉胜丹桂。蚕饥日晚暂生愁，忽逢使君南陌头。五马停珂遣借问，双脸含娇特好羞。妾婿府中轻小吏，即今来往专城里。欲识东方千骑归，蔼蔼日暮红尘起①。
游钟山开善寺诗（南北朝·徐伯阳）　　押东韵	聊追邺城友，躧步出兰宫。法侣殊人世，天花异俗中。鸟声不测处，松吟未觉风。此时超爱网，还复洗尘蒙①。
