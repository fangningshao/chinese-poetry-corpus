春日诗（南北朝·阳休之）　　押养韵	迟迟暮春日，霭霭春光上。柔露洗金盘，轻丝缀珠网。渐看阶茝蔓，稍觉池莲长。蝴蝶映花飞，楚雀缘条响①。
咏萱草诗（南北朝·阳休之）　　押支韵	开跗幽涧底，散彩曲堂垂。优柔清露湿，微穆惠风吹。朝朝含丽景，夜夜对华池①。
正月七日登高侍宴诗（南北朝·阳休之）　　押微韵	日照前窗竹，露湿后园薇。夜蛩扶砌响，轻蛾绕烛飞①。
正月七日登高侍宴（南北朝·阳休之）　　押职韵	广殿丽年辉，上林起春色。风生拂彫辇，云回浮绮翼。
赠马子结兄弟诗（南北朝·阳休之）　　押支韵	三马俱白眉①。
