谶诗（南北朝·释宝志）　　押纸韵	乐哉三十馀，悲哉五十里。但看八十三，子地妖灾起。佞臣作欺妄，贼臣灭君子。若不信吾言，龙时侯贼起。且至马中间，衔悲不见喜①。
谶诗（南北朝·释宝志）　　押覃韵	昔年三十八，今年八十三。四中复有四，城北火酣酣①。
谶诗二首 其一（南北朝·释宝志）　　押阳韵	掘尾狗子自发狂。当死未死齧人伤。须臾之间自灭亡。起自汝阴死三湘①。
谶诗二首 其二（南北朝·释宝志）	山家小儿果攘臂。太极殿前作虎视（○同上）。
