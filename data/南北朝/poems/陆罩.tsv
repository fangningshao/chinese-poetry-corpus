采菱曲（南北朝·陆罩）　　押质韵	参差杂荇枝，田田竞荷密。转叶任香风，舒花影流日。戏鸟波中荡，游鱼菱下出。不与文王嗜，羞持比萍实①。
奉和往虎窟山寺诗（和简文）（南北朝·陆罩）	鸡鸣动睟驾，柰苑眷晨游。朱镳陵九达，青盖出层楼。岁华满方岫，虹彩被春洲。葆吹临风远，旌羽映九斿。乔枝隐修径，曲涧聚轻流。徘徊花草合，浏亮鸟声遒。金盘响清梵，涌塔应鸣桴。慧云方靡靡，法水正悠悠。实归徒荷教，信解愧难径①。
闺怨诗（南北朝·陆罩）　　押支韵	自怜断带日，偏恨分钗时。留步惜馀影，含意结愁眉。徒知今异昔，空使怨成思。欲以别离思，独向蘼芜悲①。
咏笙诗（南北朝·陆罩）　　押支韵	管清罗袖拂，响合绛唇吹。含情应节转，逸态逐声移。所美周王子，弄羽一参差①。
