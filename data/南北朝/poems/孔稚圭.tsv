旦发青林诗（南北朝·孔稚圭）　　押阳韵	孤征越清江，游子悲路长。二旬倏已满，三千眇未央。草杂今古色，岩留冬夏霜。寄怀中山旧，举酒莫相忘①。
游太平山诗（南北朝·孔稚圭）　　押屑韵	石险天貌分，林交日容缺。阴涧落春荣，寒岩留夏雪①。
白纻歌（南北朝·孔稚圭）　　押屑韵	山虚钟磬彻①。
酬张长史诗（南北朝·孔稚圭）　　押质韵	同贫清风馆，共素白云室①。
白马篇（南北朝·孔稚圭）	骥子局且鸣，铁阵与云平。汉家嫖姚将，驰突匈奴庭。少年斗猛气，怒发为君征。雄戟摩白日，长剑断流星。早出飞狐塞，晚泊楼烦城。虏骑四山合，胡尘千里惊。嘶笳振地响，吹角沸天声。左碎呼韩阵，右破休屠兵。横行绝漠表，饮马瀚海清。陇树枯无色，沙草不常青。勒石燕然道，凯归长安亭。县官知我健，四海谁不倾。但使强胡灭，何须甲第成。当今丈夫志，独为上古英①。
