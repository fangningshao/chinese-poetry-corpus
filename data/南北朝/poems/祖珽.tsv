从北征诗（南北朝·祖珽）　　押寒韵	翠旗临塞道，灵鼓出桑乾。祁山敛雰雾，瀚海息波澜。戍亭秋雨急，关门朔气寒。方系单于颈，歌舞入长安①。
望海诗（南北朝·祖珽）　　押纸韵	登高临巨壑，不知千万里。云岛相接连，风潮无极已。时看远鸿度，乍见惊鸥起。无待送将归，自然伤客子①。
挽歌（南北朝·祖珽）　　押东韵	昔日驱驷马，谒帝长杨宫。旌悬白云外，骑猎红尘中。今来向漳浦，素盖转悲风。荣华与歌笑，万事尽成空①。
