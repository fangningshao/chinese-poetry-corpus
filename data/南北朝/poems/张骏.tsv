薤露行（南北朝·张骏）	在晋之二世，皇道昧不明。主暗无良臣，艰乱起朝庭。七柄失其所，权纲丧典刑。愚猾窥神器，牝鸡又晨鸣。哲妇逞幽虐，宗祀一朝倾。储君缢新昌，帝执金墉城。祸衅萌宫掖，胡马动北坰。三方风尘起，猃狁窃上京。义士扼素腕，感慨怀愤盈。誓心荡众狄，积诚彻昊灵①。
春游诗（南北朝·张骏）	勾芒御春正，衡纪运玉琼。明庶起祥春，和气翕来征。庆云荫八极，甘寸润四坰。昊天降灵泽，朝日耀华精。嘉苗布原野，百卉敷时荣。鸠鹊与鹂黄，间关相和鸣。菉萍覆灵沼，香花扬芳馨。春游诚可乐，感此曰日倾。休否有终极，落叶思本茎。临川悲游者，节变动中情①。
