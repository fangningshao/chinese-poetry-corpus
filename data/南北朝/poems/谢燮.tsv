陇头水（南北朝·谢燮）　　押阳韵	陇坂望咸阳，征人惨思肠。咽流喧断岸，游沫聚飞梁。凫分敛冰彩，虹饮照旗光。试听铙歌曲，唯吟君马黄①。
雨雪曲（南北朝·谢燮）　　押屑韵	朔边昔离别，寒风复凄切。峨峨六尺冰，飘飘千里雪。未塞袁安户，行封苏武节。应随陇水流，几过空呜咽①。
明月子（南北朝·谢燮）　　押尤韵	杪秋之遥夜，明月照高楼。登楼一回望，望见东陌头。故人眇千里，言别历九秋。相思不相见，望望空离忧①。
方诸曲（南北朝·谢燮）	望仙室。仰云光。绳河里。扇月傍。井公能六著。玉女善投壶。琼醴和金液。还将天地俱①。
早梅诗（南北朝·谢燮）　　押寒韵	迎春故早发，独自不疑寒。畏落众花后，无人别意看①。
