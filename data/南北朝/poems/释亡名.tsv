五苦诗五首 生苦（南北朝·释亡名）　　押庚韵	可患身为患，生将忧共生。心神恒独苦，宠辱横相惊。朝光非久照，夜独几时明。终成一聚土，强觅千年名。
五盛阴诗（南北朝·释亡名）　　押真韵	先去非长别，后来非久亲。新坟将旧冢，相次似鱼鳞。茂陵谁辨汉，骊山讵识秦。千年与昨日，一种并成尘。定知今世土，还是昔时人。焉能取他骨，复持埋我身①。
