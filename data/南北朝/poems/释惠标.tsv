咏山诗三首（南北朝·释惠标）　　押庚韵	灵山蕴丽名，秀出写蓬瀛。香炉带烟上，紫盖入霞生。雾卷莲峰出，岩开石镜明。定知丘壑里，并伫白云情①。
咏水诗三首（南北朝·释惠标）　　押庚韵	曾添疏勒井，经涌贰师营。玉津花色亮，银溪锦碛明。舟如空里泛，人似镜中行。持将符上善，利得动高情①。
咏孤石（南北朝·释惠标）　　押先韵	中原一孤石，地理不知年。根含彭泽浪，顶入香炉烟。崖成二鸟翼，峰作一芙莲。何时发东武，今来镇蠡川①。
赠陈宝应（南北朝·释惠标）　　押东韵	送马犹临水，离旗稍引风。好看今夜月，当照紫微宫①。
