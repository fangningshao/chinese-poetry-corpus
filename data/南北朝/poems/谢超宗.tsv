齐太庙乐歌十六首 其一十五 肆夏乐（送神奏）（南北朝·谢超宗）	礼既升，乐以愉。昭序溢，幽飨馀。人只鬯，敬教敷。神光动，灵驾翔。芬九垓，镜八乡。福无届，祚无疆（○同上）。
齐太庙乐歌十六首 肃咸乐（南北朝·谢超宗）　　押阳韵	絜诚底孝，孝感烟霜。夤仪式序，肃礼绵张。金华树藻，肃哲腾光。殷殷升奏，严严阶庠。匪椒匪玉，是降是将。懋分神衷，翊佑传昌①。
