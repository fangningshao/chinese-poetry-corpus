昭君怨（南北朝·刘氏（王淑英妻））　　押皓韵	一生竟何定，万事良难保。丹青失旧仪，匣玉成秋草。相接辞关泪，至今犹未燥。汉使汝南还，殷勤为人道①。
暮寒诗（南北朝·刘氏（王淑英妻））　　押真韵	梅花自烂熳，百舌早迎春。逾寒衣逾薄，未肯惜腰身①。
赠夫诗（南北朝·刘氏（王淑英妻））　　押东韵	妆铅点黛拂轻红。鸣环动佩出房栊。看梅复看柳。泪满春衫中①。
