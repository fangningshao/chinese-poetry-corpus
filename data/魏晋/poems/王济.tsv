平吴后三月三日华林园诗（魏晋·王济）	蠢尔长蛇，荐食江汜。我皇神武，泛舟万里。迅雷电迈，弗及掩耳。思乐华林，薄采其兰。皇居伟则，芳园巨观。仁以山悦，水为智欢。清池流爵，秘乐通玄。修罾洒鳞，大庖妙馔。物以时序，情以化宣。终温且克，有肃初筵。嘉宾在兹，千禄永年①。
从事华林诗（魏晋·王济）	郁郁华林，奕奕疏圃。燕彼群后，郁郁有序①。
诗（魏晋·王济）　　押真韵	于显我王，缉乘斯民。俊明有德，严恭惟寅①。
答何劭诗（魏晋·王济）　　押纸韵	计终收遐致。发轨将先起①。
