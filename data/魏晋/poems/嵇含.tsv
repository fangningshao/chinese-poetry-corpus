悦晴诗（魏晋·嵇含）　　押支韵	劲风归巽林，玄云起重基。朝霞炙琼树，夕影映玉芝。翔凤晞轻翮，应龙曝纤鬐。百谷偃而立，大木颠复持①。
伉俪诗（魏晋·嵇含）	余执百两辔，之子咏采蘩。我怜圣善色，尔悦慈姑颜。裁彼双丝绢，著以同功绵。夏摇比翼扇，冬卧蛩蛩毡。饥食并根粒，渴饮一流泉。朝蒸同心羹，暮庖比目鲜。挹用合卺酳，受以连理盘。朝采同本芝，夕掇骈穗兰。临轩树萱草，中庭植合欢①。
登高诗（魏晋·嵇含）	七月有七日，蠢动思登高。显首稀乾精，方类自相招①。
台中宴会诗（魏晋·嵇含）	殿中曰□□□□。炜炜群龙吐芳兰。谦谦君子美曾颜①。
