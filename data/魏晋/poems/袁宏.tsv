咏史诗二首（魏晋·袁宏）　　押月韵	周昌梗概臣，辞达不为讷。汲黯社稷器，栋梁表天骨。陆贾厌解纷，时与酒梼杌。婉转将相门，一言和平勃。趋舍各有之，俱令道不没①。
拟古诗（魏晋·袁宏）　　押青韵	高馆百馀仞，迢递虚中亭。文幌曜琼扇，碧疏映绮棂①。
诗（魏晋·袁宏）　　押屑韵	森森千丈松，磊砢非一节。虽无榱桷丽，较为梁栋桀①。
从征行方头山诗（魏晋·袁宏）　　押霁韵	峨峨太行，凌虚抗势。天岭交气，窈然无际。澄流入神，玄谷应契。四象悟心，幽人来憩①。
采菊诗（魏晋·袁宏）　　押侵韵	息足回阿，圆坐长林。披榛即涧，藉草依阴①。
