歌三首（魏晋·王嘉）	金刀治世后遂苦。帝王昏乱天神怒。灾异屡见戒人主。三分二叛失州土。三王九江一在吴。馀悉稚小早少孤。一国二主天所驱①。
歌（魏晋·王嘉）　　押阳韵	凤皇凤皇。何不高飞还故乡。无故在此取灭亡①。
皇娥歌（魏晋·王嘉）　　押阳韵	天清地旷浩茫茫。万象回薄化无方。浛天荡荡望沧沧。乘桴摇漾著日傍。当期何所至穷桑。心知和乐悦未央①。
白帝子歌（魏晋·王嘉）	四维八埏𦕈难极。驱光逐影穷水域。璇宫夜静当轩织。桐峰文梓千寻直。伐梓作器成琴瑟。清歌流畅乐难极。沧湄海浦来栖息①。
采药诗（魏晋·王嘉）　　押皓韵	暗河之桂，实大如枣。得而食之，后天而老①。
歌三首 其二（魏晋·王嘉）　　押支韵	三禾椮椮林茂孳。金刀利刃齐刈之①。
时俗四言诗（魏晋·王嘉）　　押梗韵	力勤十顷。能致嘉颖①。
