反招隐诗（魏晋·王康琚）　　押纸韵	小隐隐陵薮，大隐隐朝市。伯夷窜首阳，老聃伏柱史。昔在太平时，亦有巢居子。今虽盛明世，能无中林士。放神青云外，绝迹穷山里。鹍鸡先晨鸣，哀风迎夜起。凝霜凋朱颜，寒泉伤玉趾。周才信众人，偏智任诸己。推分得天和，矫性失至理。归来安所期，与物齐终始①。
招隐诗（魏晋·王康琚）	登山招隐士，褰裳蹑遗踪。华条当圜室，翠叶代绮窗①。
