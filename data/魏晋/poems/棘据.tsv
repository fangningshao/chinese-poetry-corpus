杂诗（魏晋·棘据）　　押阳韵	吴寇未殄灭，乱象侵边疆。天子命上宰，作蕃于汉阳。开国建元士，玉帛聘贤良。予非荆山璞，谬登和氏场。羊质服虎文，燕翼假凤翔。既惧非所任，怨彼南路长。千里既悠邈，路次限关梁。仆夫罢远涉，车马困山冈。深谷下无底，高岩暨穹苍。丰草停滋润，雾露沾衣裳。玄林结阴气，不风自寒凉。顾瞻情感切，恻怆心哀伤。士生则悬弧，有事在四方。安得恒逍遥，端坐守闺房。引义割外情，内感实难忘①。
诗（魏晋·棘据）	矫足登云阁，相伴步九华。徙倚凭高山，仰攀桂树柯。延首观神州，回睛盻曲阿。芳林挺修干，一岁再三花。何以济不朽，嘘吸漱朝霞。重岩吐神溜，倾觞挹涌波。恢恢大道间，人事足为多①。
诗（魏晋·棘据）　　押虞韵	有凤适南中，终日无欢娱。自怨酲桐远，行飞栖桑榆。旧迅振长翼，俯仰向天衢。箫韶逝无闻，朝阳不可须①。
诗（魏晋·棘据）　　押阳韵	金玉有本质，焉能不坚刚。惟在远炉灰，幽居永潜藏①。
诗（魏晋·棘据）　　押虞韵	骐骥伏吴坂，不与伯乐俱。驽马同衔勒，岂得独卓殊①。
诗（魏晋·棘据）　　押侵韵	下窥幽谷底，窈窕一何深。鱼动起重渊，鸟惊奋高林①。
答阮得猷诗（魏晋·棘据）　　押侵韵	友朋顾之，贻我良箴。玩之无斁，终咏斯音。燕鼎在舟，虽重不沈。庶凭嘉谟，高迹可寻①。
五言诗（魏晋·棘据）　　押微韵	凉风动玄帐，明月皎素辉①。
诗（魏晋·棘据）　　押萧韵	真伪各有分，驽骥不齐镳①。
