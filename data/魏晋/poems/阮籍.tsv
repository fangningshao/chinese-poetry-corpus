咏怀（魏晋·阮籍）　　押侵韵	夜中不能寐，起坐弹鸣琴。薄帷鉴明月，清风吹我襟。孤鸿号外野，翔鸟鸣北林。徘徊将何见，忧思独伤心。
歌二首 采薪者歌（魏晋·阮籍）	日没不周西，月出丹渊中。阳精蔽不见，阴光代为雄。亭亭在须臾，厌厌将复隆。离合云雾兮，往来如飘风。富贵俯仰间，贫贱何必终。留侯起亡虏，威武赫荒夷。邵平封东陵，一旦为布衣。枝叶托根柢，死生同盛衰。得志从命升，失势与时隤。寒暑代征迈，变化更相推。祸福无常主，何忧身无归。推兹由斯理，负薪又何哀①。
大人先生歌（魏晋·阮籍）　　押屑韵	阳和微弱阴气竭。海冻不流绵絮折。呼吸不通寒冽冽①。
咏怀诗十三首（魏晋·阮籍）	天地絪缊，元精代序。清了曜灵，和风容与。明日映天，甘露被宇。蓊郁高松，猗那长楚。草虫哀鸣，鸧鹒振羽。感时兴思，企首延伫。于赫帝朝，伊衡作辅。才非允文，器非经武。适彼沅湘，托分渔父。优哉游哉，爰居爰处①。
