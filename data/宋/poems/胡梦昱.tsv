榕阴图（宋·胡梦昱）　　七言律诗　押阳韵	古人遗直今人是，肯效乡原事踽凉。不把危言陈北阙，因何著脚到南荒。排奸斥佞风霜手，耐冷禁寒铁石肠。赢得榕阴浓密处，忘言默坐对炉香。
步王卢溪韵（宋·胡梦昱）　　七言律诗　押删韵	新来时事不相关，赢得蛮荒日月閒。存取丹心照碧汉，任他黄口闹清班。非求美誉传千古，不欲浮生愧两间。天亦而今无奈说，秀才且荷肯相还。
再寄（宋·胡梦昱）　　七言律诗　押微韵	沉沉汉殿晓烟迷，燕雀输他取次飞。爰把丹衷吐骨鲠，且甘白饭与鱼肥。意循天理可无忤，岂料人心各有机。日薄西山予未死，当留此语待公归①。
