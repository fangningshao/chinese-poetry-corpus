鉴湖亭（宋·李翔）　　七言律诗　押东韵	古寺萧萧愁思浓，槛荷高下望秋风。一尘不到真幽处，万象都含清景中。但见溪光来远近，略无云气碍虚空。谁知刺史标名意，一片灵台事事通①。
朝天堤（宋·李翔）　　七言律诗　押先韵	两山吞浪白如烟，忽见桥梁接岸边。已是筑成堤上路，不须重唤渡头船。千年野鹤归华表，百尺长虹驾巨川。岁物已收人力暇，闾阎争颂使君贤。
沧浪烟雨（宋·李翔）　　七言律诗　押东韵	峰涧烟波翠霭浓，危亭飞耸到晴空。鸳来菡萏红香里，人在琉璃翠影中。洗出岚光全是雨，捲回秋暑却因风。使君夜宴冰壶里，更有银河一派通①。
