天台陈石居出示乃祖梅隐先生遗稿其序中所载与友人冯使君入蜀之事可伤因赋四十字（宋·吕胜之）　　五言律诗　押尤韵	临文增太息，复见此人不。义重午金诺，身轻万里游。好诗今寡和，壮志古难酬。一盏梅花露，年年荐陇头。
题周草窗江村小景扇面（宋·吕胜之）　　五言绝句　押宥韵	飞鹭落凫渚，山花灿如绣。爱闲人不来，柴门掩春昼①。
