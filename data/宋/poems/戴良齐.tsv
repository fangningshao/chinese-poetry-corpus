寄立斋二首（宋·戴良齐）	玄云太山阿，倏忽起天际。悠哉复何心，适与飘风会。云间翔虬螭，蜿蟺炫五彩。万生方颙颙，岂但千里内。吾乡作者几，俯仰既千载。愿言慰斯人，名实施四海。
夜坐观星（宋·戴良齐）　　押支韵	中夜不能旦，浩荡思无期。茫茫宇宙间，俯仰伊何时。起坐凭前栏，粲粲天南垂。寒芒烛辰尾，岁德何所司。耿耿独无寐，坐观枢轮移。更筹忽五唱，空中闻子规①。
