与周思伯明上人集庆善禅房（宋·郭仲敬）　　五言律诗	可怪莲花宇，相将倒玉瓶。谈来云吐偈，煮罢石为心。鸟过花阴乱，龙归海气腥。长斋呼米汁，应见佛眉青。
寿淩元春宗伯六十（宋·郭仲敬）　　七言律诗　押删韵	旧是瑶阶玉笋班，早乘白鹿出人间。朝依汉殿参玄典，夕护仙炉炼大还。三月崆峒传帝箓，千年姑射驻童颜。马家仙井家园在，何事青牛远渡关①。
