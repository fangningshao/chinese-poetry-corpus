持宪节登戴溪亭赋诗（宋·芮煇）　　七言律诗　押支韵	溪山之兴无时尽，兴尽名亭意可知。出岫孤云含细雨，投林宿鸟爱深枝。风流已是千年事，公案今成七字诗。短棹悠然随所适，人生出处要如斯①。
虞美人 赵文鼎生日（宋·芮煇）	翠屏罗幕遮前后。舞袖翻长寿。紫髯冠佩御炉香。看取明年归奉、万年觞。今宵池上蟠桃席。咫尺长安日。宝烟飞焰万花浓。试看中间白鹤、驾仙风。
