澹山岩（宋·文子璋）　　五言律诗　押先韵	舟舣澹岩前，岩扃不记年。台高先得月，石透可通天。洞古依禅刹，碑残纪昔贤。胜游回首望，林麓锁云①烟。
浯溪（宋·文子璋）	漫郎直笔老文□，太师□①字尤卓荦。天然二妙刻苍崖，墨本传来重和璞。三年流客居潇嶷，甚欲一来观此碑。尽被前贤刚说破，手磨苔刻难为辞。为子从来止于孝，古以敝屣匹天下。□□神武妖氛清，南内凄凉泪血洒。一时大业中兴唐，万世□□□虎狼。从今罪案休拈起，祇挹□②□与元郎。
