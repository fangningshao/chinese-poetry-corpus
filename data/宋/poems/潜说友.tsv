和贾魏公冬大雪诗（并跋）（宋·潜说友）　　七言律诗　押侵韵	海水飞花到上林，气形和处总由心。采薇指日休兵甲，宿麦连云办辇任。炽炭酒行怀往昔，老枝诗句诏来今。燮调妙用谁知得，端在崇阳与抑阴。
再和（并跋）（宋·潜说友）　　七言律诗　押侵韵	突兀琼楼照武林，淋漓黄榜快群心。成功共说平淮度，经世谁如钓海任。后乐园应看最好，娄丰年又数从今。太平君子方宵旰，想读豳风到凌阴。
手中乌啄食（宋·潜说友）　　七言绝句　押灰韵	灵乌浑觉不相猜，啄食翩翩手上来。自笑老躯顽似石，被渠认作出生台①。
