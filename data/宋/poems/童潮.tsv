渊明故址（宋·童潮）　　五言律诗　押寘韵	先生已归来，遗此折腰地。不见督邮人，祇闻解印事。径花虽就荒，台月还留醉。赋罢清流诗，西畴春已至。
小孤山（宋·童潮）　　五言律诗　押纸韵	长江万里来，一砥中流峙。巨浸没根深，孤峰插汉起。倒回三峡流，独据九江水。真是海门关，波涛险莫比①。
劳渡（宋·童潮）　　押纸韵	借问谁家舟，孤横劳渡水。远携蓑笠来，满载暮烟紫。拍手唱沧浪，沙鸥惊不起。
