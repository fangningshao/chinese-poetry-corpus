散怀（宋·陈颜）　　五言律诗　押肴韵	世乱无尔我，安心伏草茅。从今离虿尾，向晚转花稍。笔墨徜徉事，溪山淡泊肴。祇留兰与菊，傍我作知交。
挽友（宋·陈颜）　　五言律诗　押先韵	去与来相引，修随短共旋。只争生有骨，方信死无权。老友身前法，文章觉后圆。知君能悟此，哭唁一徒然①。
九日送人（宋·陈颜）　　押支韵	今夕遂独坐，今晨已别离。同此良宵中，秋意各自知。滟滟潮与汐，来往亦何为。嗟尔扁舟子，何时老藩篱。
