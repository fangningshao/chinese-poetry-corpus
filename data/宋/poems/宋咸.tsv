阳朔山（宋·宋咸）　　七言律诗　押灰韵	独起独高雄入汉，相辉相映翠成堆。若非群玉昆西至，即是三峰海上来。疑有洞天通日月，绝无樵路到尘埃。如何得似巨灵手，擘向天家对凤台①。
上元（宋·宋咸）　　七言绝句　押歌韵	连甍珠阁迷仙阆，几处星楼接绛河。宝马纵横浮市照，香尘撩乱夹春和①。
桂（宋·宋咸）　　七言绝句　押阳韵	多应谯国山边种，岂是嫦娥月里香。愿为儿孙积阴德，东堂时占一枝芳①。
牡丹（宋·宋咸）　　押东韵	轻雾欲笼藏暮碧，断霞初怨误朝红。即时苦待千枝烂，计日先愁一树空。外客定闻琼宴赏，护春长把锦帷蒙①。
句（宋·宋咸）　　押支韵	宝花初烂欲连枝①。
