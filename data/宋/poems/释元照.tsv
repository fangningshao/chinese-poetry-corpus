咏宁国院（宋·释元照）　　七言律诗　押灰韵	今古区区滚世埃，此中莲社为谁开。从教靖节攒眉去，却喜刘雷拄步来。百计坦平心地静，点光回照玉蕖开。翻嗟当日陶彭泽，拍手空歌归去来①。
白云庵（宋·释元照）　　押屑韵	道人倦逢迎，结庵就岩穴。静爱山头云，空濛如积雪。随风亦卷舒，触石更明灭。却忆古人诗，祗可自怡悦①。
题北山松轩（宋·释元照）	筑室已清旷，栽松更幽寂。为爱金石姿，不逐风霜易。飕飗合琴引，郁密助山色。待折最高枝，谈对千拳石①。
求法颂（宋·释元照）	僧统号求法，乃见出家心。未审以何求，为求便等法。了知求即法，无复更他求。将求求佛法，何不自求求①。
