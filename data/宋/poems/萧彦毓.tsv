西湖杂咏（宋·萧彦毓）　　五言律诗　押阳韵	花心亭上坐，满眼是湖光。祇为便幽趣，能来倚夕阳。水边春寺静，柳下小舟藏。不待清明近，莺花已自忙。
梁家渡（宋·萧彦毓）　　七言绝句　押删韵	远水环沙翠作湾，红尘飞不入青山。凉风一枕秋宵梦，梦绕千岩万壑间。
清明日早出太平门（宋·萧彦毓）　　七言绝句　押麻韵	江头杨柳暗藏鸦，江上鹅儿浴浅沙。早起一风如此恶，路旁落尽刺桐花①。
