赠胡侍郎致仕（宋·赵瑞）　　七言律诗	几年为国寸心丹，今喜承恩衣锦还。张翰莼鲈偏入兴，陶潜松菊意休閒。坐邀夜月惟斟酒，笑引春风且看山。最好溪山多翠竹，与君日日报平安①。
玉虚宫隐真堂（宋·赵瑞）　　七言律诗　押庚韵	刘公到处留遗迹，奇绝惟兹独擅名。禅石无尘床稳卧，神丹有验井还清。冈峦四合如环绕，石笋孤高类削成。瑶草常春鹤不驻，松风犹似步虚声。
游黄龙寺（宋·赵瑞）　　七言律诗　押灰韵	一到黄龙万虑灰，豪吟胜赏喜追陪。幽兰独秀花香袭，宿雨初收雾气开。湛湛冰池藏世界，悠悠梵呗隔尘埃。清风明月无人管，付与纵横石上苔①。
