怀潮士吴子野（宋·王涤）　　七言律诗　押文韵	旅悰牢落怆离群，叠翠楼前日渐曛。金饼光茫升海月，玉龙鳞甲护霜云。星星淡火随堤见，历历樵歌隔水闻。马足车音在何处，嶂南歧路锁烟氛。
赠子野归潮时会大名府（宋·王涤）　　七言律诗　押删韵	河朔频河地早寒，城烟牢落水回环。几番夜雨涨新岸，一片秋云归旧山。君驷渐腾梅岭外，我车犹枕菊篱间。潮人若问何如守，病骨支撑两鬓斑①。
南涧寺阁（宋·王涤）　　五言绝句　押删韵	上阁便见海，入门方是山。塔高端似笔，城转曲如环①。
