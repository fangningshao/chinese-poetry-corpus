丁角暮春（宋·闻人武子）　　七言律诗　押微韵	绿叶成阴春已归，茅檐相对两斜晖。残花且插春事急，别酒欲酌歌声微。黄鸟匆匆隔林语，杨花款款沾人衣。人间一别春常好，过我渔舟果是非①。
墨梅（宋·闻人武子）　　七言绝句　押支韵	陇首人归信息稀，愁看冰楮破寒枝。瑶姬驻立缘何事，直到霜飞月堕时①。
菩萨蛮（宋·闻人武子）	晴风吹暖枝头雪。露华香沁庭中月。屏上小江南。雨昏天际帆。翠钗香雾湿。侧鬓云松立。灯背欲眠时。晓莺还又啼。
