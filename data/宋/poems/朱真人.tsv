题泠然洞 其二（宋·朱真人）　　五言律诗　押真韵	不踏轻红尘，扁舟寄此身。江湖双短鬓，天地一閒人。换酒穿红鲤，调羹芼紫莼。醉来歌一曲，流韵满青蘋①。
题化龙山（宋·朱真人）　　七言律诗　押麻韵	郭外郊西柳色芽，东流注目浩无涯。江明白白红红树，春在三三两两家。几度来临逢社燕，一樽相对到昏鸦。此邦物色吟成画，高谢山中景致嘉①。
题泠然洞 其一（宋·朱真人）　　七言绝句　押东韵	江山秀丽有奇峰，云水悠悠物外通。容足安夷寻达士，无缘寄语在乘风。
