韶州秩满至清源道中闻子庠侄磻俱登第又题客邸（宋·张牧）　　五言律诗　押先韵	道路已三月，山川犹昔年。绣花红委地，刺水绿平田。生计付身外，儿曹慰眼前。愈知贫有味，无梦到愁边①。
出舍在浙江亭得父书开示题诗于亭（宋·张牧）　　七言律诗　押先韵	结束青山向日还，得书南望意悠然。少宽二老庭帏念，粗了生平灯火缘。去路虽遥心已近，短篇欲就意难圆。不妨静洗笙歌耳，稳接江涛到枕边。
