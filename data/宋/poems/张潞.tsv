嘉定辛巳之官经游浯溪读碑感慨为赋七言（宋·张潞）　　七言律诗　押阳韵	高棱巨壁立□苍，中直浯溪带样长。黄屋朝临蜀万里，翠珉暮刻楚三湘。两朝功罪乾坤定，二子文书日月光。太息斯盟谁复主，代兴今者得黄张①。
祝英台近 木稚（宋·张潞）	宝熏浓，云幄重，琼叶丽金蕊。黛绿蜂黄，秋态未憔悴。绣帘深院黄昏，著香无处，人欲睡、为花重起。月如水。别有天外楼台，玲珑异尘世。翠袖生寒，只欠素娥倚。何如倩取西风，吹将归去，为添在、广寒宫里。
句（宋·张潞）　　押先韵	未能子字民，但欲兄事钱（与某太守）。
