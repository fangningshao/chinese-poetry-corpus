题南峰精舍蓝光轩（宋·赵彦龄）　　七言律诗　押先韵	一溪带郭静潺湲，寺在溪旁碧岫巅。塔影远连空翠坞，钟声高入蔚蓝天。竹房僧定侵窗月，沙步人稀满树烟。刚被名缰挽归去，久居应作地行仙①。
登般若台（在嘉祐院）（宋·赵彦龄）　　七言绝句　押删韵	拨置文书强作閒，佩壶聊得共跻攀。归云不识游人意，遮尽江南一带山。
题巾山（宋·赵彦龄）　　七言绝句　押先韵	一夜空山闻杜鹃，落花流水两茫然。凭栏不觉春归去，目极平芜绿际天。
