送奚宰二首（宋·陆埈）　　五言律诗　押鱼韵	茂宰慈祥意，三年只似初。折腰宁而米，掣肘固难书。机静波浮鸟，刑疏网漏鱼。终然清议在，褒字到公车。
丑梨（宋·陆埈）　　五言律诗　押盐韵	灰貌凝清古，霜津溢澹甜。面嫌汤后白，心慰邑中黔。美实种寒谷，珍尝近御奁。彼姝徒冠玉，争得似无盐。
和奚宰春风楼即事（宋·陆埈）　　七言律诗　押东韵	恍然楹桷架虚空，意象经营九仞功。三载笑谈杯酒里，一时人物画图中。金兰托契从今始，玉烛迎和与众同。却笑楚台雕篆客，强生分别诧雄风①。
