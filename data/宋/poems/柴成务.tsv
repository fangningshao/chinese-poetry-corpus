赠淳于公归养（宋·柴成务）　　七言律诗　押真韵	九霄新命降丝纶，荣列青宫听侍亲。著□显通天上籍，循陔重看海边春。入为鸳鹭行中客，归作烟霞象外人。一自二疏东去后，唯公千载继芳尘①。
禁林宴会之什（宋·柴成务）　　七言排律　押阳韵	内署延宾宴玉堂，紫闱深启会琳琅。云霏宝额题宸翰，金错瑶编勒御章。盘荐异羞罗彩翠，盏颂醇醴湛清光。柳当朱槛春先到，日过花砖影渐长。吟客尽容窥绮阁，栖禽应许托雕梁。观荣共乐文明代，惟愿登歌颂圣皇①。
