自题肖像（宋·释景元）	生平只说聱头禅，撞著聱头如铁壁。脱却罗笼截脚跟，大地撮来墨漆①黑。晚年转复没刀刀，奋金刚杵碎窠窟。他时要识圆悟面，一为渠侬并拈出。
偈（宋·释景元）　　押有韵	野干鸣，师子吼。张得眼，开得口。动南星，嗟北斗。金刚阶下蹲，神龟火里走①。
偈（宋·释景元）	有时瞋，有时喜，有时观音面，有时夜叉觜。或现鼠尾龙头，或现鼠头龙尾。偏要检非，不要检是。是金不博金，是水不博水。
度南明和尚意拟颂（宋·释景元）　　押个韵	我有明珠一颗，切忌当头错过。虽然觌面相呈，也须一槌打破①。
颂古四首（宋·释景元）　　押侵韵	推穷物理成家计，会合时机便识心。多谢春风无厚薄，贫家桃李也成阴①。
