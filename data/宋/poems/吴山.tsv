梵王宫（宋·吴山）　　七言律诗　押东韵	灵鳌戴出梵王宫，殿阁崔巍百世雄。额古泽心颁建武，地钟元气孕鸿濛。云连吴楚江山秀，水接沧溟海日红。我欲楞伽分半榻，汲泉煮茗话真空①。
宣城倅馆（宋·吴山）　　七言律诗　押覃韵	一年荒宿敬亭岚，世路如今亦颇谙。鸦带夕阳来舍北，雁传秋信到江南。王曾素志非温饱，毛义微名为旨甘。料得倚门凝望切，东风何日拥归骖①。
句（宋·吴山）　　押麻韵	外列千区民庶巷，中藏万载帝王家①。
