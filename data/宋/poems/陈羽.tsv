梓州与温商夜别（宋·陈羽）　　七言律诗　押冬韵	凤凰城里花时别，玄武江边月下逢。客舍莫辞先买酒，相门曾忝共登龙。近风骚屑千家竹，隔水悠扬五夜钟。明日又行西蜀路，不堪天际远山重①。
春暖（宋·陈羽）　　五言绝句　押先韵	东风吹暖气，消散入晴天。渐变池塘色，欲生杨柳烟①。
宿淮阴县作（宋·陈羽）　　七言绝句　押纸韵	秋灯点点淮阴市，楚客连樯宿淮水。夜深风起鱼鳖腥，韩信祠堂月明里①。
城下闻夷歌（宋·陈羽）　　七言绝句　押尤韵	犍为城下䍧牱路，空冢滩西贾客舟。此夜可怜江上月，夷歌铜鼓不胜愁①。
广陵秋夜月（宋·陈羽）　　七言绝句　押尤韵	霜落寒空月上楼，月中歌吹满扬州。相看醉舞倡楼月，不觉隋家陵树秋①。
隐居（宋·陈羽）　　七言绝句　押微韵	稚子新能编笋笠，山妻旧解补荷衣。秋山隔岸清猿叫，湖水当门白鸟飞①。
姑苏台览古（宋·陈羽）　　七言绝句　押灰韵	忆昔吴王争霸日，歌谣满耳上苏台。三千宫女看花处，人静台空花自开①。
吴城览古（宋·陈羽）　　七言绝句　押东韵	吴王旧国水烟空，香径无人兰叶红。春色似怜歌舞地，年年先发馆娃宫①。
句（宋·陈羽）　　押冬韵	中朝驸马何平叔，南国佳人陆士龙①。
