巾山广轩（宋·何执中）　　五言律诗　押删韵	曲槛小栏干，登临咫尺间。望随流水远，高共白云闲。亭柏僧归路，江枫客渡湾。觉来生羽翼，疑是梦中还①。
题寿师塔南轩（宋·何执中）　　五言律诗　押庚韵	焚修六七龄，内外已圆成。教相论因果，冥心契死生。纸窗应自白，花砌本无情。燕坐观浮世，谁非走利名①。
句（宋·何执中）　　押先韵	香山寂寂听因缘①。
