赋赠玉岩（宋·林颜）　　七言律诗　押覃韵	人在通天第几岩，玉岩形胜最潭潭。三钟攘臂适吾乐，五斗折腰真尔惭。漫浪著书酬素志，逍遥齐物载清谈。超然此道人知少，人日先生为指南。
赠玉岩二绝（宋·林颜）　　七言绝句　押微韵	一童一鹿自相随，不觉①山间笋蕨肥。看尽荣枯弹指顷②，烧痕青处认春归。
夜乐池（宋·林颜）　　七言绝句　押冬韵	石室巉岩五十重，洞房七十二芙蓉。夜池惟有仙家乐，笙鹤时来古涧松。
彩云轩（宋·林颜）　　七言绝句　押真韵	曾是麻姑此降真，玉峰依旧碧桃春。他年欲洗尘埃眼，得见红颜散发人①。
