寄颜一斋閤内寂室方氏（宋·释慧性）　　七言绝句　押歌韵	即心即佛没誵讹，不动舌头意气多。打破虚空行活路，夫妻抚掌笑呵呵。
付净彻首座竹篦（宋·释慧性）　　七言绝句　押微韵	竹篦付了复何为，佛祖当头劈面挥。尺水便能翻逆浪，尽教人荐截流机。
沈安齐草庵号常牧（宋·释慧性）　　七言绝句　押尤韵	尚堕功勋不自由，还同死水卧泥牛。何如阔进竿头步，撒手悬崖万仞头。
辞世（宋·释慧性）　　押东韵	七十八年，内空外空。撒手便行，万古清风①。
偈颂一百零一首（宋·释慧性）　　押删韵	万叠峰峦秀，清虚杳霭间。跨门一句子，拟议隔重关①。
颂古七首（宋·释慧性）　　押寒韵	南枝向暖北枝寒，一种春风有两般。寄语高楼莫吹笛，大家留取倚栏干。
自赞（宋·释慧性）	紫霄峰下，以毒攻毒。撒土抛沙，拗直作曲。撼动四大神州，拳踢掀翻地轴。性禅没兴遭逢，切忌望空呵嘱。坐断千峰顶𩕳头，一任虚声听杓卜。
