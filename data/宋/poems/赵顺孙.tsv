建回吟（宋·赵顺孙）　　七言律诗　押真韵	烽火年来报虏尘，每回回首即长颦。明眸皓齿今何在，异服殊音不可亲。几树好花閒白昼，数株残柳不胜春。狂风落尽深红色，水远山长愁杀人。
伤景吟（宋·赵顺孙）　　七言律诗	门前不改旧山河，莲渚愁红荡碧波。坠叶飘花难再复，浮云流水竟如何。鱼龙寂寞秋江冷，鸿雁不来风雨多。穷巷悄然车马绝，磬声深戛出烟霞。
感情吟（宋·赵顺孙）　　七言律诗	豪杰消磨叹五陵，发冲乌帽气填膺。眼前不是无豪杰，身后何须论废兴。当道有蛇魂己断，渡江无马谶难凭。可怜一片中原地，虎啸龙腾几战争①。
诗一首（宋·赵顺孙）　　七言绝句　押尤韵	母在堂前为父忧，特令儿子谒公侯。大人若肯行方便，一点春风在笔头①。
小松（宋·赵顺孙）　　七言绝句　押寒韵	小小青松未透栏，枝枝叶叶傲霜寒。如今正好低头看，异日冲霄仰望难①。
染疾吟（宋·赵顺孙）　　七言绝句　押支韵	百年世事不胜悲，大厦原非一木支。慷慨西风泪横臆，此心唯有老天知。
病笃吟（宋·赵顺孙）　　七言绝句　押麻韵	不见人烟空见花，烟笼寒水月笼沙。人生自古谁无死，莫怨东风当自嗟。
