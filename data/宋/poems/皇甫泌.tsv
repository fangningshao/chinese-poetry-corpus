送梵才上人归天台（宋·皇甫泌）	昔在童蒙岁，学礼暨诗书。肃肃秉庭训，罔敢宁斯须。积习将一纪，心目多勤劬。本此修拙辞，阶之登仕途。得以施所学，闻者谓之迂。吾道固未行，或嗤为腐儒。腐诚如所云，儒非吾敢居。时英贱民政，亦诮官之粗。嘉言屡诒勖，周旋画伟谟。胡不事章句，清贵无加于。我闻今学者，为人不自图。六朝文物壅，化源由是枯。华文愧不能，迷深甘守株。古人不得见，临风重欷歔。
