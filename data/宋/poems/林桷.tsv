李白书堂（宋·林桷）　　七言律诗　押侵韵	江风朝暮半晴阴，绀宇飞甍接翠岑。手摘匏瓜曾未遍，身从鸥鹭得相寻。千年舞袖云崖冷，几度桃花春水深。犹有门前旧诗句，松风万壑老龙吟①。
赠汪孝子（宋·林桷）　　七言律诗	事死如生实至难，古来不独数丁兰。遗骸已逐干戈尽，刻木难忘菽水欢。天地一身难养育，子孙百口复团圆。吾皇德泽将何报，忠孝垂名两不刊①。
题太白五松书堂（宋·林桷）　　七言绝句　押删韵	翰林最爱五松山，长说千年未拟还。而我抗尘良自愧，来游只得片时閒。
