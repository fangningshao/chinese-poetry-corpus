任桂阳监使挂冠养母述怀（宋·朱辂）　　七言律诗　押微韵	勇退无心恋一麾，叩阍乞得侍庭闱。二千石禄人皆羡，九十慈亲古亦稀。东阁虽无文举酒，北堂幸有老莱衣。黄粱未熟浑閒事，且卧南山饱蕨薇①。
自舂陵还题驿舍壁（宋·朱辂）　　七言绝句　押元韵	邵陵北望几劳魂①，白首慈亲日倚门②。云外归鸿如可托③，平安先为慰晨昏④。
