苕溪晚泊（宋·程以南）　　五言律诗　押文韵	一笑苕溪上，微茫驻日曛。鹭沙行个字，鱼水呷圆纹。晚色三家市，秋容几树云。行藏知有分，莫诵北山文。
登晒蓑台（宋·程以南）　　五言律诗　押删韵	晒蓑台子上，载酒共跻攀。竟日何妨醉，看云终是閒。千丝平岸柳，一发别州山。颇亦关乡念，春深未得閒。
见方虚谷后自述（宋·程以南）　　七言绝句	清泠空想离骚国，至理难穷太极图。知有老人圮下履，恨无鸿宝枕中书①。
句（宋·程以南）　　押养韵	欲居东西瀼①。
