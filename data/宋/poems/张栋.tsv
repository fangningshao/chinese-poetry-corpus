寄崔嘉彦（宋·张栋）　　五言律诗　押先韵	厌踏千山折，欣逢屋数椽。衣冠存古制，松雪对华巅。自漉瓮中酒，仍烹涧底泉。桃源疑此是，不必问神仙①。
次太守郑安恭探梅过西湖韵（宋·张栋）　　押庚韵	亭亭冰质照溪明，㶁㶁如闻环佩声。初讶玉妃游月地，但无他仗引霓旌。使君再约慇勤赏，天意从教烂漫晴。诗律清严谁敢犯，七言今始见长城。
