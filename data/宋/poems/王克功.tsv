思友（宋·王克功）　　五言律诗　押东韵	孤坐忽太息，拂衣临长风。天高夕月冷，木脱秋山空。良晤匪易得，好怀难再同。思君不可见，心逐孤飞鸿。
剑浦思归（宋·王克功）　　七言绝句　押歌韵	韶华客里一番老，自叹此生行路多。独上危楼望乡国，阑干倚遍奈愁何。
梅仙山（宋·王克功）　　七言绝句　押微韵	芒屩支藤上翠微，长松影里叩柴扉。石坛丹灶苍苔冷，天阔风高鹤不归①。
咏柳（宋·王克功）　　七言绝句　押支韵	春到枝枝是绿丝，秋来叶叶是愁眉。灞桥何限经行者，不记寻花系马时①。
