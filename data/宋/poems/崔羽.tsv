赠黎如璧（宋·崔羽）　　七言律诗　押尤韵	茫茫宇宙春复秋，上清曾记昔年游。烧丹灶古云烟在，遗履亭虚草树幽。花压画栏香梦远，酒倾磁盏瑞光浮。饮馀忍别贤昆季，回首向云天际头。
示黎如璋（原作璧，据民国《东莞县志》卷七四改）丹诀（宋·崔羽）	丹即筌蹄道即鱼，忘筌得道證空虚。莫坚守抱无为一，扑碎空虚一也无。妙有灵丹常赫赫，含容法界自如如。随缘应感长清静，九载金刚不坏躯①。
雨夜乩坛偶笔（宋·崔羽）	烟霏雨湿路泥泞，鹤驾飘然下紫京。休咎吉凶休动问，细谈时事与黄庭①。
