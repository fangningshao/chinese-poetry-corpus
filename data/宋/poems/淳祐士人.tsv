讽临安试（宋·淳祐士人）　　七言律诗　押庚韵	南省观图丧一名，补闱又试万人英。两重门阈如天险，十有七人倒地横。谁设秦坑来贡院，枉教唐士梦登瀛。云山万里家何在，月白风清鬼哭声①。
上元遇雨（宋·淳祐士人）　　七言绝句　押真韵	隐隐雷声天鼓吹，荧荧灯火夜星辰。风流太守明如镜，何用姮娥作主人①。
内司毁林建寺（宋·淳祐士人）　　七言绝句　押侵韵	合抱长材卧壑深，于今惟恨不空林。谁知广厦千斤斧，斲尽人间孝子心①。
