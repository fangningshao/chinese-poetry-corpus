张叔夜挽诗二首 其二（宋·李俦）　　五言律诗　押真韵	命世文章伯，鸿枢柱石臣。殒身因卫社，嗣德岂无人。丹旐西原路，輀车万里春。一门蒙待遇，徒有泪沾巾①。
张叔夜挽诗二首 其一（宋·李俦）　　七言律诗　押虞韵	声名凛凛动寰区，忠义存心老不渝。奋不顾生惟尽节，虞无遗策悉嘉谟。独提南服三千旅，首冒重围万死涂。时事已更身已逝，惟将阴德付鹓雏。
