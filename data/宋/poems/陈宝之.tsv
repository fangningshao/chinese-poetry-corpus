自述（宋·陈宝之）　　七言绝句　押麻韵	少年落魄走京华，老大无钱赴酒家。羞作寺丞门里客，一片明月照梅花。
漫兴（宋·陈宝之）　　七言绝句　押萧韵	二十年前学采樵，采樵只采嫩枝条。何如斫倒大松树，勾得三年两载烧①。
矸（原作砑，疑误）轩（宋·陈宝之）	谢公楼上风流客，紫髯萧疏双鬓白。胸中有气吐虹霓，床头无金失颜色。问君借取骑鹤钱，更欲吸尽长鲸川。出门双桨破寒碧，去学五湖风月仙①。
