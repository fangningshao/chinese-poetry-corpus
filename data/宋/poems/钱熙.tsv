九日溪偶成（宋·钱熙）　　五言律诗　押微韵	渔家深处住，鸥鹭泊柴扉。雨过山迷径，潮来风满衣。岸幽分远景，波冷漾清晖。却忆曾游赏，严陵有旧矶①。
龙首山（宋·钱熙）　　五言律诗　押真韵	残年仍置闰，五日恰逢春。携酒客独赏，敲门僧不嗔。双松如拱立，万井自横陈。精舍故盘礴，元规尘上人①。
代书寄集贤李昌武学士（宋·钱熙）　　七言绝句　押文韵	大庾山横赣水滨，南飞一雁久离群。莲花幕里谁知我，竹叶樽前独忆君①。
鸡冠花（宋·钱熙）　　七言绝句	亭亭高出竹篱间，露滴风吹血染乾。学得京城梳洗样，旧罗包却绿云鬟①。
清源山（宋·钱熙）　　七言绝句　押侵韵	巍峨堆压郡城阴，秀出天涯几万寻。翠影倒时吞半郭，岚光凝处滴疏林。
句（宋·钱熙）　　押先韵	鹤归已改新城郭，牛卧重寻旧墓田（送人金陵拜扫）。
