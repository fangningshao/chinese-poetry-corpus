残冬客次资阳江（宋·王岩）　　七言律诗　押寒韵	淡云残雪簇江天，策蹇迟回客兴阑。持钵老僧来咒水，倚船商女待搬滩。沙翘白鹭非真静，竹映繁梅奈苦寒。阮籍莫嗟歧路异，旧山溪畔有渔竿①。
题严君观（宋·王岩）　　七言绝句　押灰韵	寒云古木罩星台，凡骨仙踪信可哀。二十年前曾此到，一千年内未归来。
山中有所思（宋·王岩）　　七言绝句　押元韵	零零夜雨渍愁根，触物伤离好断魂。莫怪杜鹃飞去尽，紫微花里有啼猿。
燕（宋·王岩）　　七言绝句　押阳韵	一巢功绩破春光，絮落花残两翅狂。月树风枝不栖去，强来言语泥雕梁。
贫女（宋·王岩）　　七言绝句　押寒韵	难把菱花照素颜，试临春水插①花看。木兰船上游春子，笑指②荆钗下远滩。
杪春寄友人（宋·王岩）　　七言绝句　押阳韵	何处相逢万事忙，卓家楼上百淘香。明朝渐近山僧寺，更为残花醉一场。
回旧山（宋·王岩）　　七言绝句　押支韵	庾家楼上谢家池，处处风烟少旧知。明日落花谁共醉，野溪猿②鸟恨归迟①。
句（宋·王岩）　　押文韵	朝宗任叠千重浪，捧日能消几片云。
句（宋·王岩）　　押文韵	何人轻大厦，放尔偃深云（古松）。
