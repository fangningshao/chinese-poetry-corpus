游茅山和诸侄（宋·陈序）　　七言律诗　押肴韵	山南细路半青霄，人昔①共游非俗交。浮玉故乡惊上国，埋丹清梦记中茅。峰头仙客归黄鹄，石面灵根走翠蛟。见说西园浑草莽，手栽寸柏已胜巢②。
游钟山题八功德水庵壁（宋·陈序）　　七言绝句　押萧韵	寒骑瘦马度山腰，目断青溪第一桥。尽是帝王陵墓处，野风荒草暝萧萧。
