留题熙春亭（宋·张登）　　七言律诗　押寒韵	熙春亭建为民安，要识熙熙本不难。一日但能先克复，百年虽久亦胜残。满城和气薰天地，终岁长春忘暑寒。斯道古今无异路，独题待与后贤看①。
洞石岩（宋·张登）　　五言绝句　押蒸韵	山断开元蝎，龛留大业僧。七年驰便路，三蹑石梯层①。
朱槿花（宋·张登）　　七言绝句　押先韵	甲子虽推小雪天，刺桐犹绿槿花然。阳和长养无时歇，却是炎州雨露偏①。
句（宋·张登）　　押冬韵	孤高齐帝右，潇洒晋亭峰①。
