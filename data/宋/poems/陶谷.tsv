寄赠梦英大师（宋·陶谷）　　七言律诗　押先韵	是个碑文念得全，聪明灵性自天然。离吴别楚三千里，入洛游梁二十年。负艺已闻喧世界，高眠长见卧云烟。相逢与我情何厚，问佛方知宿有缘①。
题玉堂壁（宋·陶谷）　　七言绝句　押虞韵	官职有来须与做①，才能用处不忧②无。堪笑翰林陶学士，一生④依样画葫芦③。
石桥（宋·陶谷）　　七言绝句　押删韵	重重翠幛耸云端，玉殿金楼缥缈间。圣境不容凡俗到，故将飞瀑隔尘寰①。
句（宋·陶谷）　　押庚韵	尖檐帽子卑凡厮，短靿靴儿末厥兵①。
句（宋·陶谷）　　押庚韵	气与金钟病眼明。
