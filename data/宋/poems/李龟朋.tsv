同谢子肃诸公饮巾山岊上人房（宋·李龟朋）　　五言律诗　押微韵	石磴行崎曲，缘云入翠微。山寒惊岁晚，渚绿认春归。绝境为谁设，清欢如此稀。轩窗生夜气，檐角有星飞①。
贺熊克进九朝要略转一官（宋·李龟朋）　　七言律诗　押鱼韵	翰苑前资汉硕儒，苦心何翅十年馀。修成当代将来法，读尽生平未见书。黄帕奏篇登御府，紫纶加秩下宸除。近臣已是闻天语，鸾鹊催归定不虚①。
