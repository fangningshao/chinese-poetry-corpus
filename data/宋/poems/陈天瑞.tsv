月岩（宋·陈天瑞）　　七言律诗　押东韵	怪石堆云矗太宗，女娲炼出广寒宫。一轮常满阴晴见，万古无亏昼夜同。捣药声繁驱白兔，漏天孔正透清风。光明自照如来境，肯学嫦娥西复东①。
大暑松下卧起二首（宋·陈天瑞）　　押马韵	迅翻趋炎歊，高标閟幽雅。隐士何所营，茇之清荫下。故居禾黍生，帡幪若大厦。熟卧南风边，飞梦游虞夏。五弦天上鸣，击壤歌满野。起来记遗音，析薪有樵者。
