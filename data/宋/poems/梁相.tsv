春日田园杂兴二首 其二（宋·梁相）　　五言律诗　押元韵	麦畴连草色，蔬径带芜痕。布谷叫残雨，杏花开半村。吾生老农圃，世事付儿孙。但遇芳菲景，高歌酒满尊。
春日田园杂兴二首 其一（宋·梁相）　　七言律诗　押支韵	膏雨初晴布谷啼，村村景物正熙熙。谁知农圃无穷乐，自与莺花有旧期。彭泽归来惟种柳，石湖老去最能诗。桃红李白新秧绿，问著东风总不知。
