游洞霄山中（宋·陈律）　　七言律诗　押微韵	白日黄尘客路迷，偶寻幽事入烟扉①。云行翠②岫鹤争舞，月落青③林人未归。自喜身心④无世系，愿从岩谷谢朝衣。祥光洞口仙题在⑤，读罢令人悟昨非⑥。
题西门亭（宋·陈律）　　七言律诗　押灰韵	吾家四正峰前住，射策君门亦快哉。三岛路从天外去，一枝香折月中来。鲤鱼晴跃桃花浪，鹦鹉春倾竹叶杯。预宴琼林非所望，偶先英俊步金台①。
到九锁陆永仲出迎次韵二绝（宋·陈律）　　七言绝句　押尤韵	失身名利易沉浮，晚悟真筌盍退休。咫尺洞天无间阻，百岩芝蕨为吾留。
