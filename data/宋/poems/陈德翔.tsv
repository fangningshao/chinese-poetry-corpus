漳浦偶成（宋·陈德翔）　　五言律诗　押微韵	秋日已过半，林无一叶飞。晓岚须阖户，夜冷旋添衣。阴壑桄榔瘦，阳坡荜拨肥。每传邻壤警，行客往来稀。
和邻僧韵（宋·陈德翔）　　七言律诗	七八年来住水心，喜邻萧寺共僧吟。古池暗有泉相接，春地从教笋自侵。兴到浓时因坐久，交于淡处见情真。极怜对立河梁暮，海月初生日正沉①。
