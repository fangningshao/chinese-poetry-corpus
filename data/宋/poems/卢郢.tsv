黄鹤楼（宋·卢郢）　　七言律诗　押庚韵	黄鹤何年去杳冥，高楼千载倚江城。碧云朝卷四山景，流水夜传三峡声。柳暗西州供骋望，草芳南浦遍离情。登临一晌须回首，看却乡心万感生①。
残丝曲（宋·卢郢）	春风骀荡吹人衣，残丝罥花曳空飞。閒愁十丈断不得，雄蜂雌蝶相因依。高楼夹路凌云起，琐窗鸾柱弹流水。莺声啼老杨柳烟，香梦濛濛隔千里①。
