十咏图 其四 孤帆（宋·张维）　　五言律诗　押虞韵	江心云破处，遥见去帆孤。浪阔疑升汉，风高若泛湖。依微过远屿，彷佛落荒①芜。莫问乘舟客，利名同一途。
十咏图 其四 孤帆（宋·张维）　　五言律诗　押虞韵	江心云破处，遥见去帆孤。浪阔疑升汉，风高若泛湖。依微过远屿，彷佛落荒①芜。莫问乘舟客，利名同一途。
和刘颖（宋·张维）　　七言律诗　押庚韵	不贤那得似长城，偶向潢池盗弄兵。静沼何妨无事饮，幽寻聊记所居名。千山倒影湖新复，两洞潜珍景旋生。纪事还须武陵笔，亭成唯拟看题荣。
留守舍人张公安国闻维筑亭为题其榜曰朝阳既去而亭成复为赋诗次韵（宋·张维）　　七言律诗　押庚韵	日边清切以文鸣，立对朝阳欲问程。笔落生春变寒谷，诗来将喜破愁城。檐前水到乘槎便，天际山横与槛平。准拟公归道过此，小留觞咏集簪缨①。
题张公洞（宋·张维）　　七言律诗　押东韵	年来行乐与民同，探穴追踪太史公。幽洞初开名易著，苍崖新刻句难工。风驱俗驾松扉外，云锁仙丹石室中。付与山僧司管钥，勿教胜地草蒙茸①。
十咏图 其九 送丁逊秀才赴举（宋·张维）　　七言绝句　押微韵	鹏去天池凤翼随，风云高处约先飞。青袍赐宴出关近，带取琼林春色归。
次韵同经略舍人登七星山（宋·张维）　　七言绝句　押覃韵	列岫凌虚滃翠岚，龙泓澄澈七星涵。岩瞻好向西湖看，飞去何妨自岭南①。
十咏图 其五 宿清江小舍（残）（宋·张维）	菰叶青青绿荇齐。
