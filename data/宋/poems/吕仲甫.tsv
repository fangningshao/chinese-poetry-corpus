题万年妙莲阁（宋·吕仲甫）　　七言律诗　押东韵	千尺杉前帝释宫，种莲不用百花丛。石桥路近横天外，池水光寒坐槛中。红日几窗新活计，白云香火旧家风。虎溪社客今憔悴，此意凭谁谢远公①。
送罗正之年兄出使二浙（宋·吕仲甫）　　七言律诗　押尤韵	锡马恩随汴楫浮，过家身近石桥游。勤劳王事甘胼手，磨琢风骚苦白头。浙水鱼龙移窟宅，浚郊陂泽变田畴。使君亮直人知少，好笑封侯曲似钩①。
