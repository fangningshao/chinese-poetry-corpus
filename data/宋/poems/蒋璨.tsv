过冲寂观（宋·蒋璨）　　七言律诗　押庚韵	兔井桥边鹢首横，过逢仍怯近乡情。路人失喜交头语，邻犬何知掉尾迎。重到云房惊落寞，直须金阙早崇成。百年香火追先志，始信吾宗世济荣。
题石桥（宋·蒋璨）　　七言绝句　押麻韵	石桥西去接烟霞，方广山头佛子家。今日我来生善念，分明盏上见茶花①。
句（宋·蒋璨）　　押冬韵	正索解人那复得，其谁知我固无从①。
