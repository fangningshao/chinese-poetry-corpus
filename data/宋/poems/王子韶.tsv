神宗皇帝挽词 其一（宋·王子韶）　　五言律诗　押蒸韵	宝饵方叽玉，金盘忽造冰。周人悲地坼，杞国怨天崩。杳雾霾阴月，鲵膏耿夜灯。伤心歌舞妓，洒血望西陵。
神宗皇帝挽词 其二（宋·王子韶）　　七言律诗　押先韵	脱屣人寰忽上天，投渊果熟会群仙。帐宫云暝龙为驾，缀幄天寒鹤记年。万里出师轻卫霍，一朝行事付谈迁。功名半古升遐早，独抱遗弓涕泫然①。
句（宋·王子韶）　　押觉韵	孤云两角，去天一握（孤云山）。
