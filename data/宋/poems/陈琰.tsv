诗思（宋·陈琰）　　五言律诗　押庚韵	本与名言绝，乾坤钟气清。静中取拾得，閒里琢磨成。美刺明时化，幽微索至精。不曾亲悟入，似隔万重城①。
题二陆祠（宋·陈琰）　　七言绝句　押支韵	尘暗香残二陆祠，可怜词藻妙当时。联镳入洛成何事，一段凄凉鹤不知①。
诗意（宋·陈琰）	惨淡轻萦似画图，神游物外有还无。灞桥雪里清应苦，饭颗山头人亦癯。敏掣鲸鱼当碧幽，随象网索玄珠出。□尘解悟天机妙，一字何劳撚断须。
登法华台（宋·陈琰）　　押寒韵	流水西来绕乱山，山色曲折几重滩。烟云出入搜寻易，人世兴亡入画难。南楚归舟牵客思，西风脱叶转秋寒。年华渐晚边城远，凝望中天更倚栏①。
