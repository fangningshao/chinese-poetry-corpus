谢进士张翼投诗两轴（宋·王溥）　　七言律诗　押阳韵	清河诗客本贤良，惠我新吟六十章。格调宛同罗给事，功夫深似贾司仓。登山始觉天高广，到海方知浪渺茫。好去蟾宫是归路，明年应折桂枝香①。
寄邓洵美（宋·王溥）　　七言律诗　押鱼韵	衡阳归雁别重湖，衔到同人一纸书。忽见姓名双泪落，不知消息十年馀。彩衣我已登黄阁，白社君犹葺旧居。南望荆门千里外，暮云重叠满晴虚①。
诗一首（宋·王溥）　　七言律诗　押支韵	挥毫文战偶搴旗，待诏金华亦偶为。白社遽当宗伯选，赤心旋遇圣人知。九霄得路荣虽极，三接承恩出每迟。职在台司多少暇，亲师不及舞雩时①。
句（宋·王溥）	两制职官三十客，自怜荣耀老莱衣①。
