留题授上人曲肱斋（宋·钱端礼）　　七言律诗　押尤韵	架屋巾山最上头，曲肱打睡百无忧。云容献状留残雨，海月横陈有去舟。闲里琴书缘好客，向来钟鼓不惊鸥。会将一滴曹溪水，洗尽胸中万斛愁①。
咏般若台一首赠源□长□（宋·钱端礼）　　七言律诗　押庚韵	□□云收出远林，两山不隔□□鸣。层台迥出层霄外，霜□还同霜月平。修竹可人无俗韵，疏梅能事□僧清。宝□遍□虚空界，深夜犹闻梵呗声①。
题瑞岩大泽塘（宋·钱端礼）　　七言绝句　押阳韵	尘缨久欲濯沧浪，今日来游大泽塘。水似我心心似水，更无一事可商量。
题米元晖潇湘图（宋·钱端礼）　　押豪韵	画手自高前辈，云山已属吾曹。若会潇湘物色，便当醉读离骚①。
