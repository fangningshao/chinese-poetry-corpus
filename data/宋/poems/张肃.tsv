送僧归护国寺（宋·张肃）　　七言律诗　押蒸韵	去谒吾君遇太平，太平明主重南能。不关名利真开士，却返林泉伴野僧。御赐白金为长物，身归青嶂策枯藤。只应待到天台日，斋炷檀烟定有灯①。
乡饮酒唱和诗（宋·张肃）　　七言律诗　押支韵	位分南北与东西，旷典才修俗顿移。乐合鸾皇下庭宇，觯扬虎蜼伏樽彝。头颅如许堪殊席，筋力无多奈缛仪。敢昧邦君明德意，后知方遣负先知①。
