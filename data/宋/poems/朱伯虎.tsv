佘山月轩（宋·朱伯虎）　　七言律诗　押寒韵	爱月开轩绝顶间，屹然危创压层峦。剪除群卉当檐尽，添得清光满槛看。乱石云堆秋色冷，老松风入夜声寒。十年梦寐江乡景，杖屦终期日倚栏①。
紫微山（宋·朱伯虎）　　七言律诗　押寒韵	凿石开山已几年，半天台殿耸危峦。晓钟声向云边落，夜月光从槛底看。野色难藏千里秀，松风长占一轩寒。老僧此处真佳隐，应笑尘劳效小官①。
诗一首（宋·朱伯虎）　　七言律诗　押寒韵	松竹萧森水石闲，亭台高下耸层峦。环观叠嶂千重碧，俯瞰澄江万顷寒。佳景真宜南国诧，画图堪与北人看。使君贤雅能行乐，肯向东山羡谢安①。
