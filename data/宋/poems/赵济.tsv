兴庆池禊宴（宋·赵济）　　五言律诗　押真韵	抚封占清境，禊宴协良辰。物态随春秀，歌声洽政淳。撷芳寻陌绮，泛棹击波鳞。天幸陪开府，非才愧席宾①。
赏莲（宋·赵济）　　七言绝句　押麻韵	芒鞋竹杖踏晴沙，云白山青老岁华。太极一丸融造化，赏心应不为荷花。
夜警（宋·赵济）　　七言绝句　押侵韵	满城警柝喧深夜，半壁青灯动客心。烽火未除眠不得，欲将长剑倚危岑①。
