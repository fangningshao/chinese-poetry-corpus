鹅湖示同志（宋·陆九龄）　　七言律诗　押侵韵	孩提知爱长知钦，古圣相传只此心。大抵有基方筑室，未闻无址可成岑。留情传注翻榛塞，著意精微转陆沉。珍重友朋勤切琢，须知至乐在于今。
早过何郎（宋·陆九龄）　　七言绝句	萧萧风雨晓篮舆，没胫泥深我仆痡。却忆去年苗欲槁，任从行李且虚徐①。
道间示德甫德称（宋·陆九龄）　　七言绝句　押寒韵	天地中间本自宽，何须特地起无端。更宜顿扫从前事，相与携筇一笑欢①。
