水调歌头 金石萃编云：郡丞晋陵张友仁仲父，以绍定庚寅二月十六日游澹岩，赋水调歌（宋·张友仁）	石屋势平旷，峭壁几巉岩。妙哉天造地设，谁复谓神剜。畴昔涪翁题品，曾说人寰稀有，岂特冠湘南。趁取脚轻健，相与上高寒。避秦者，君莫问，意其间。祖龙文密，至今草木尚愁颜。赢得功成丹鼎，久矣乘风而去，跨鹤与骖鸾。犹有白云在，镇日绕禅关。
