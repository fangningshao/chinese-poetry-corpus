季子庙（宋·曹确）　　七言律诗　押东韵	人间不记吴王事，江上今存季子宫。坏壁乱飘青藓雨，破檐时荡白榆风。衣冠何处埋春草，鸡酒长年任野翁。下马一看思旧德，浮名应与暮云空。
题眉岭方池（宋·曹确）　　七言律诗　押支韵	西蜀峨嵋谁为移，灵根元窍凿何时。烟霞欲暮胭脂冷，云雨初收青黛施。天净尘霾开古镜，晓寒星斗落残棋。江湖襟带全形胜，风动于今民物熙①。
