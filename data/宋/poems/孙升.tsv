送郑待制闳中归闽（宋·孙升）　　七言律诗　押灰韵	清晓都门祖帐开，路人相与叹贤哉。流尘几翳看山眼，落日休停别酒杯。何待诸生留北阙，自存遗直在东台。连江四老嗟谁在，白首今朝只独来①。
索刘述之新酿（宋·孙升）　　五言绝句　押真韵	稍觉香熏鼻，还思酒入唇。盈缸止三斗，可拨瓮头春①。
句（宋·孙升）　　押侵韵	漏残馀一榻，曾不为黄金（司马温公挽词）。
