舟次南华寺（宋·李乔木）　　五言律诗　押灰韵	衣钵相传旧，菩提漫尔栽。好山僧独占，冒暑我初来。野鸟迎人语，溪塘傍竹开。登临问因果，老衲笑相陪。
平黎锡宴（宋·李乔木）　　七言律诗　押文韵	圣主当年重武文，柳营韬略孰同群。名播中外扬三殿，威遏鲸鲵震六军。宴锡九重恩浩荡，醉酣三爵坐氤氲。何人缓带当樽俎，彝鼎重看勒巨勋①。
