重过石井（宋·苏坚）　　七言律诗　押尤韵	登临萧寺几回头，石怪林深山自秋。地布黄金长照日，泉溜碧玉暗通沟。浚穿地脉疑无底，静啮崖根更不流。多谢老僧勤供佛，井华晓汲注瓷瓯。
题金相寺三首（宋·苏坚）　　五言绝句　押蒸韵	丈室十一尺①，闽山数百层。春风近梅柳，腊②水漫沟塍。
题金相寺三首 其二（宋·苏坚）　　七言绝句　押真韵	已爱观音远俗尘，鹫峰林壑更清新。不辞遍历安禅地，要使溪山识主人。
