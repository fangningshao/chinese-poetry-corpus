赋新繁周表权如诏亭（宋·任伋）　　七言律诗　押侵韵	尽道君家教育深，义方高作霭儒林。綵衣已是真郎贵，紫诏方旌昔日心。鲤每趋庭惟独立，鹤常和子自鸣阴。此之能事人方信，胜积籯中十万金①。
游安乐山（宋·任伋）	安乐溪上峰，万木森翠羽。孤撑切天心，横拓压坤股。气势西吞夷，光芒南定楚。云泉出石窦，淋漓洒玉宇。烟萝缠林梢，摇拽垂翠组①。
句（宋·任伋）　　押真韵	榆钱莫买城南春，柳丝莫系城中人①。
