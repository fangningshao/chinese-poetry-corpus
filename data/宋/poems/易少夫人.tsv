临江仙 其一 咏熟水（宋·易少夫人）	何处甘泉来席上，嫩黄初汤银瓶。月团尝罢有馀清。惠山名品在，歌舞暂留停。欲赏壑源新气味，不应兼进狶苓。此中端有淡交情。相如方病酒，一饮骨毛轻。
临江仙 其二 咏熟水话别（宋·易少夫人）	记得高堂同饮散，一杯汤罢分携。绛纱笼影簇行旗。更残银漏急，天淡玉绳低。只恐曲终人不见，歌声且为迟迟。如今车马各东西。画堂携手处，疑梦又疑非。
