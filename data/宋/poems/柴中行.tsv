敬题濂溪先生书堂（宋·柴中行）　　五言律诗　押删韵	有生同宇宙，所欠好江山。因自舂陵至，留居庐阜间。斯文传坠绪，太极妙循环。希圣诚何事，怀哉伊与颜。
送许郎中出知漳州（宋·柴中行）　　押微韵	君子重出处，儿女多依违。孰知退有义，一辞若发机。刑部今其人，识远渺造微。时方事疾走，而我心独非。老色未上面，健笔駃于飞。宛然傲霜菊，灿灿黄金辉。勉留鹓鹭行，夫岂少轻肥。一麾即得请，众目骇见稀。了不露纤芥，舒卷流清■（山/徽）。凉风称归棹，灏气浥征衣。婆娑慰丘园，咳唾落珠玑。因风来锦囊，犹足慰依依①。
