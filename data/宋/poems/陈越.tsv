送张无梦归天台（宋·陈越）　　五言律诗　押侵韵	紫籍仙阶贵，丹丘隐路深。五图传秘诀，三祝契尧心。瓢饮和琼蕊，楼居接桂阴。宸歌旌有道，垂象贲中林①。
休沐端居有怀希圣少卿学士（宋·陈越）　　七言律诗　押东韵	玉甃银床荫碧桐，北窗珍簟水纹融。衣裁练布如王导，扇执蒲葵学谢公。琼屑半和仙掌露，兰苕轻泛楚台风。若非冰雪神仙骨，相乐谁同一笑中①。
句（宋·陈越）　　押支韵	十钟人既醉，九奏凤来仪（侍宴）。
