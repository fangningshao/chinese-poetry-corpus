登第诗（宋·王容）　　七言律诗　押庚韵	天上催班晓色晴，五星伏尽极星明。奎章读罢三千字，胪唱传来第一声。名①实两言虽朴语，始终一节悉真诚②。圣恩深厚难图报，愿罄愚衷毕此生③。
题兰亭帖（宋·王容）	昭陵永閟千年迹，定武相传几样碑。此是中原旧时本，石今焉往落东夷。君家何处得此纸，刻画烂然犹可喜。六丁神物好护持，更有诸君题姓字①。
