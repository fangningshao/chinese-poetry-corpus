次韵时从事桃花菊（宋·侯延庆）　　七言律诗　押阳韵	霜郊百草半青黄，寒菊偷春作艳妆。灼灼似誇篱下客，夭夭欲伴禁中郎①。玄都道士闻须种，彭泽先生见定狂。莫信化工欺世俗，且将一笑荐彫觞②。
诗一首（宋·侯延庆）　　五言绝句	云来万山动，云去天一色。长啸两三声，天高秋月白①。
初夏（宋·侯延庆）　　七言绝句　押麻韵	猥山狭路蔚桑麻，篱落春归尚有花。雨涨小溪蒲剑短，风回横陇麦旗斜①。
句（宋·侯延庆）　　押删韵	长沙雄富冠江关，百万楼台绿柳间①。
