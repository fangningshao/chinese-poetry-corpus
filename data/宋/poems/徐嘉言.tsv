挽薛艮斋二首（宋·徐嘉言）　　七言律诗　押尤韵	卓荦才名四十秋，屡摅良策动宸旒。倾河议论谁能敌，唾手功勋未肯休。方快九霄抟鸑鷟，俄惊长坂蹶骅骝。天公应叱六丁下，著述文章尽捲收。
题金粟寺庵和通判军府周寿韵（宋·徐嘉言）	招提敞山岩，新庵隐岩①麓。石沼引清流，风漪皱文縠。晴晖满虚室，一水含自足②。心明身宴闲，境寂谁寻逐。寒林带月行，夜榻和云宿。若欲问西来，一斋饱自足③。
