水调歌头（宋·卫时敏）	骑鲸紫霞客，来作世耆英。襟怀金玉循良，名字古无人。所至民歌遗爱，脱屣归来绿野，笑傲乐天真。不学渭滨老，公子自长生。一杯酒，再三祝，八十春。从今细数庆集，百度似今辰。绿鬓朱颜长好，何事紫芝仙草，兰玉自诜诜。盛事有如此，谁道四难并。
念奴娇（宋·卫时敏）	春风桃李，问耐寒何似，霜松雪柏。珍重拨烦京兆手，早岁声名霹雳。收卷经论，摆遗荣利，物外多闲适。熊经龟咽，真传秘诀消息。奉秩初满华严，韶颜转映，绿鬓方瞳碧。况□□云供宴几，静对凫翁鹤客。只恐日边，蒲轮催动，密侍钧天席。上玉卮尧殿，长生倍注仙籍。
