桐（宋·徐介轩）　　七言律诗　押阳韵	灏气行秋万宇凉，玄姑新敕办衣裳。林为机杼织无迹，月当膏油缉易长。谓尔索裘虽有日，到头无褐可禁霜。工夫只有琵琶索，又在梧桐夜雨旁①。
梅花（宋·徐介轩）　　七言绝句　押灰韵	香梅烂漫见红梅，白白朱朱取次开。料得故园春色满，有人花下正徘徊①。
红梅（宋·徐介轩）　　七言绝句　押支韵	寒梅冷艳缀轻枝，误认夭桃未放时。盛饰霓裳陪越女，不施粉黛抹胭脂。
菊花（宋·徐介轩）　　七言绝句　押灰韵	独向邻园看菊回，隔篱惊见一枝梅。西风怜我太寂寞，特地遣花将句来①。
岩桂花（宋·徐介轩）　　七言绝句　押庚韵	翠叶金华小胆瓶，轻拈微嗅不胜情。从教失陷沈烟冷，蓦地薰心梦也清①。
