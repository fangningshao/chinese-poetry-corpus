寄王微之（宋·傅尧俞）　　七言绝句　押尤韵	当利江头最僻州，怀人惟是数登楼。绿樽连日不成宴，飞盖满城无旧游①。
读书（宋·傅尧俞）	吾屋虽諠卑，颇不甚芜秽。置席屋中间，坐卧群书内。横风吹急雨，入屋洒我背。展卷殊未知，心与古人会。有客自外来，笑我苦痴昧。且问何为尔，我初尚不对。强我不得已，起答客亦退。聊复得此心，沾湿安足悔①。
句（宋·傅尧俞）　　押东韵	此时廊庙联三省，它日貂蝉定两公①。
