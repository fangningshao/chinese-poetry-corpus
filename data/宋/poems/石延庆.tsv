题鉴轩（宋·石延庆）　　七言律诗　押庚韵	一轩曾揭鉴为名，轩下方池彻底清。坐客不须频拂拭，主人犹恐太分明。一尘不染原无物，万象俱涵岂有情。堪笑越湖三百里，等闲风浪不曾平①。
留题桐柏石道师妙声堂次曾史君韵（宋·石延庆）　　七言绝句　押灰韵	一派奔湍响迅雷，喷云翻雪绕琼台。应通天上银潢路，准拟乘槎八月来①。
