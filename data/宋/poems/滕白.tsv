山行（宋·滕白）　　七言律诗　押冬韵	马头閒觉入从容，叠嶂清秋度百重。长见孤云能作雨，未应片水不藏龙。花村几处连修竹，涧石谁家倚瘦松。本若无心许明代，好寻巢许此韬踪①。
题汶川村居（宋·滕白）　　七言绝句　押元韵	种茶岩接红霞坞，灌稻泉生白石根。皤腹老翁眉①似雪，海棠花下②戏儿孙。
燕（宋·滕白）　　七言绝句　押阳韵	短羽新来别海阳，真珠高捲语雕梁。佳人未必全听尔，正把金针绣凤凰①。
七绝三首（宋·滕白）　　七言绝句　押麻韵	稻穗登场谷满车，家家鸡犬更桑麻。谩栽木槿成篱落，已得清阴又得花。
