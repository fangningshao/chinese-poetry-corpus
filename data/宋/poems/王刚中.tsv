陈彦臣连静女案判词（宋·王刚中）　　七言绝句　押支韵	佳人才子两相宣，置福端由祸所基。永作夫妻谐汝愿，不劳钻穴隙相窥①。
滩石八阵图行（宋·王刚中）	我生孔明后，相望九百载。我想孔明贤，巍然伊吕配。奇谋勇略誇雄师，大节英风盖当代。木牛流马何足言，八阵遗踪千古在。我行已度瞿唐门，长滩石垒差参分。洪纤高下尺寸等，犹有当年节制存。四头八尾触处首，敌冲中央两皆救。握奇如枢运无穷，七纵七擒仍敢攻。规模黄帝已垂文，后来得者惟将军。唐宗李靖拾遗意，乐舞幡表徒缤纷。长江之上石蟠结，江波汹涌石不灭。使君何事遽刬除，一夜风雷吼天阙。明朝仍旧石纵横，神物护持人已惊。向来守蜀用此法，谁知石垒真金城。嗟乎孔明遇不遇，遇则刘公恢大度。国险地狭民力微，法出万全势未具。嗟乎孔明以此用于吴，长江内固魏可图。嗟乎孔明以此用于魏，扫平三分归一彗。祇应所遇势不同，势既不同功亦异。嗟乎孔明之心如石坚，欲扶汉室还中原。事之不就则天耳，安肯俯首从曹袁。嗟乎孔明如生石不老，后世用兵无草草。忽然变作六花看，便失本真难按考。请观叠石韬机筹，江流东去自悠悠。英豪得此石外指，长与君王靖边垒①。
弥牟镇孔明八阵图（宋·王刚中）	我稽八阵图，规模载方册。朅来镇西蜀，夔门观叠石。赋诗有数字，字字究来历。进涉汉州西，弥牟镇之北。平原列堆阜，滩石同一式。细思作者意，孔明有深策。高岸或为谷，滩石存遗迹。江海变桑田，平原犹可觅。故今两处存，千载必一得。再歌遂成篇，当有智者识①。
