赠淳于公归养（宋·王旦）　　五言律诗　押真韵	年少复家贫，悬车去养亲。铜扉沾美命，綵服称閒身。纯孝敦时俗，高风似古人。禁林荣华者，羞见二毛新①。
十洲阁（宋·王旦）　　七言律诗　押尤韵	山川如幻阁长秋，一岛飞来伴九洲。不碍渔樵双桨过，何妨罗绮四时游。云疑泰华分张去，永忆蓬瀛散漫浮。禁苑未知湖海乐，生绡写取献九州①。
诗一首（宋·王旦）　　五言绝句　押真韵	迥与群芳异，含芳向暮春。不如松柏木，常保岁寒新①。
禁林宴会之什（宋·王旦）　　七言排律　押侵韵	喜缀真仙宴禁林，玉堂新事好供吟。天章刻石兴风雅，宸翰书牌耀古今。势逸夺回龙凤迹，调高流入管弦音。光凝玉斝琼浆润，冷布花砖药树阴。地贵每朝金殿近，景清如到玉壶深。得陪嘉会荣观大，虔效赓歌乐圣心①。
