兴庆池禊宴（宋·刘涣）　　七言律诗　押真韵	清明佳节属良辰，行乐东郊宴席宾。风柳不胜春气力，露花无奈晓精神。管丝远近青堤上，楼阁高低渌水滨。多少舣舟何所用，府公便是济川人①。
初及第归题净慈寺壁二绝（宋·刘涣）　　七言绝句　押先韵	彤扉新授紫皇宣，品作蓬壶二等仙。今日访师无限意，应怜憔悴胜当年。
自颍上归再题寺壁二绝（宋·刘涣）　　七言绝句　押真韵	颠倒儒冠二十春，归来重喜访僧邻。千奔万竞无穷竭，老竹枯松特地新。
句（宋·刘涣）　　押陌韵	东台乃主人，吾身同过客（东台）。
