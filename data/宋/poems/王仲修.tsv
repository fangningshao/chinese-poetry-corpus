送程给事知越州（宋·王仲修）　　七言律诗　押支韵	乞①麾占得山川胜，金纽新提左顾龟。苍阙斗龙辞日下，红旌引骑照江湄。剡溪月午何妨醉，曲水春馀好赋诗。玉案天香携满袖，锦衣谁似过乡时②。
宫词（宋·王仲修）　　七言绝句　押先韵	四海梯航贺岁元，千官环佩拜中天。愿从今日称觞后，舜殿垂衣一万年。
庆侄耆登第（宋·王仲修）　　七言绝句　押麻韵	锡宴便倾光禄酒，赐袍还照上林花。衣冠盛事堪书日，六世词科只一家①。
宫词（宋·王仲修）　　七言绝句　押豪韵	红日初生捧殿高，葱葱佳气拂云袍。今朝驾幸化成殿，先对东风赏小桃。
