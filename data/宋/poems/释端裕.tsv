偈二首（宋·释端裕）	德山入门便棒，多向皮袋里埋踪。临济入门便喝，总在声尘中出没。若是英灵衲子，直须足下风生，超越古今途辙。
颂古十首（宋·释端裕）　　押青韵	修行不落与不昧，尽作野狐涎唾腥。拾取娘生穷相口，拶开云路吸雷霆①。
颂古十首 其四（宋·释端裕）　　押侵韵	善应随流妙意深，明明一箭中红心。当锋不是由基眼，对面铁山高万寻。
