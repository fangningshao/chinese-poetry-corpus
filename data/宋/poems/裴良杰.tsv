大涤洞留题（宋·裴良杰）　　七言律诗　押寒韵	杖屦乘闲历众山，俄惊凡迹到仙坛。清潨漱玉一川媚，瑞气浮空两洞寒。风入乔松琴弄操，烟笼远岫灶烧丹。我今聊此凝双眼，陡觉壶中世界宽。
游虎丘（宋·裴良杰）　　七言律诗　押灰韵	顾我江湖旧壮怀，家林终是事尘埃。登临直到秋方好，行乐只因山远来。剑石池边须笑适，花亭月下约徘徊。自惭俗驾非名胜，窃恐山灵为勒回①。
