九日（宋·江端友）　　五言律诗　押灰韵	万里江河①隔，伤心九日来。蓬惊秋日后，菊换故园开。楚欲图周鼎，汤犹击夏台。东篱那一醉，尘爵③耻虚罍②。
题清芬阁（宋·江端友）　　五言律诗　押文韵	淆名江上月，幽思岭边云。没世无知己，陪祠未当勤。丧衾论邪正，诗律较铢分。端似太丘长，公卿见纪群①。
题临江军驿舍二首 其一（宋·江端友）　　七言绝句　押阳韵	李白当年谪夜旔，中原不复汉文章。纳官赎罪何人在，壮士悲歌泪两行。
玉延行（宋·江端友）　　押有韵	观文学士留都守，中常侍门如役走。玉延厥篚二十五，谨书名衔细看丑。推而上之何止此，牢耶石邪犹八九。嗟哉膏血出生灵，割剥乃饷无须口。仲华拜衮虽有年，宋璟李鄘曾愧否。乐全见事何其微，义勇固应如此厚。翰林未用汝脱靴，不知何为勤洗手。
牛酥行（宋·江端友）	有客有客官长安，牛酥百斤亲自煎。倍道奔驰少师府，望尘且欲迎归年。守阍呼语“不必出，已有人居第一先。其多乃复倍于此，台颜顾视初怡然。昨朝所献虽第二，桶以纯漆丽且坚。今君来迟数又少，青纸题封难胜前。”持归空惭辽东豕，努力明年趁头市①。
句（宋·江端友）　　押元韵	比年荧惑犯南斗，何日燕人祭北门。
