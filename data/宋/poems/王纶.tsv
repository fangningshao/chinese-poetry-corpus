题义门胡氏华林书院（宋·王纶）　　五言律诗　押鱼韵	华林幽胜地，胡氏旧门闾。四远来名士，一家常义居。素风殊不坠，儒业未曾虚。何日谐①寻访，琴棋万卷书②。
秦邮晚泊（宋·王纶）　　七言律诗　押庚韵	水宿风餐第几程，落帆刚趁晚霞明。村醪小饮不成醉，明月推篷初欲生。自愧菲才膺閒命，谁能高卧闭柴荆。茫茫家国偏多感，静听渔榔断续声①。
