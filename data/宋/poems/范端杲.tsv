游宝惠寺山（宋·范端杲）　　五言律诗　押麻韵	不到兹山久，寒梅又著花。白烟丛古木，乌鹊倚枯槎。路转冲危石，泉流涨浅沙。不堪回首处，樵唱起呕哑。
香山塔院（宋·范端杲）　　五言律诗	招提登览处，野客兴偏浓。路入千层翠，窗涵万叠峰。溪声来小院，云影落长松。幸对老僧榻，焚香话苦空①。
秀野亭（宋·范端杲）　　七言绝句　押寒韵	高着春山最蔚蓝，截然屹立白云端。小亭为爱依青壁，野色当窗指点看。
