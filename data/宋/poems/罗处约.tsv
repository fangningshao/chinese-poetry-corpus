题太湖（宋·罗处约）　　五言律诗　押先韵	三万六千顷，湖侵海内田。逢山方得地，见月始知天。南国吞将尽，东溟势欲连。何当洒为雨，无处不丰年。
梁县界虸蚄虫生（宋·罗处约）　　五言律诗　押庚韵	方喜云油布，俄闻叶螣生。田神何纵虐，稼政自非明。颍凤那充食，吴牛已绝耕①。黄堂厌粱肉，对尔自心惊②。
吴江圣寿寺（宋·罗处约）　　七言律诗　押阳韵	渔翁沙鸟傍回塘，携杖闲吟绕寺廊。远岫不离青草渡，片帆时过绿苔墙。风狂林木生清籁，日暖涟漪动画梁。张翰思乡应有意，几多屏障水为乡①。
句（宋·罗处约）　　押职韵	无风烟焰直。
