应瓒挽诗（宋·汪洙）　　七言律诗　押微韵	先生高谊古人几，缔就良缘誓不违。要使有情皆作偶，纵然无目也相依。倡随偕老天何厚，生死同期世所希。寒月宵深光万里，浑疑华表鹤双归①。
中秋（宋·汪洙）　　五言绝句　押庚韵	秋景今宵半，天高月倍明。南楼谁宴赏，丝竹奏清声①。
喜（宋·汪洙）　　五言绝句　押支韵	久旱逢甘雨，他乡遇故知。洞房花烛夜，金榜挂名时①。
李花（宋·汪洙）　　五言绝句　押东韵	枝缀霜葩白，无言笑晓风。清芳谁是侣，色间小桃红。
梨花（宋·汪洙）　　五言绝句　押阳韵	院落沉沉晓，花开白雪香。一枝轻带雨，泪湿贵妃妆①。
