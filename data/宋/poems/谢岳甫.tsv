大涤洞天留题 其三（宋·谢岳甫）　　七言律诗　押先韵	入山细问山中事，绀宇琼居八百年。五洞潜通谁缩地，一峰突起解擎天。眼前去马来牛债，梦里骖鸾跨鹄缘。却羡黄冠无一事，卧听箫吹落云边①。
大涤洞天留题（宋·谢岳甫）　　七言绝句　押灰韵	朝乘云气上蓬莱，九锁仙峰翠作堆。可惜洞天闲日月，人生能得几回来。
