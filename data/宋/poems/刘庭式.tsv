游西湖（宋·刘庭式）　　五言律诗　押尤韵	胜地留连久，西湖得再游。芰荷围画舫，杨柳护红楼。风月苏堤夜，烟云葛岭秋。买鲜沽美酒，且莫计觥筹①。
题松下老人图（宋·刘庭式）	古松苍髯枝屈缴，失笑相惊在岩穴。老翁手持绿玉杖，独立西风双鬓雪。修然野服山家容，平生我亦怀高风。彭泽归来入图画，真有人间靖节翁①。
