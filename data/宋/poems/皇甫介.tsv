洞霄宫（宋·皇甫介）　　七言律诗　押支韵	大涤云深日月迟，羽人曾作帝王师。鼎中绛雪成千日，岩下幽花占四时。玉仗已乘鸾鹤去，青山难使鬼神移。人间万事惟閒好，山顶诛茅待几时①。
游洞霄（宋·皇甫介）　　七言律诗　押支韵	九曲烟霞染画图，羽人曾作帝王师。鼎中绛雪成千日，岩下幽花占四时。仙客已骖鸾鹤去，青山难使鬼神移。何当继踵长生地，疏瀹灵根出有为①。
