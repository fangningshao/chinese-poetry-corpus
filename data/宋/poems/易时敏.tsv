顾王遗址（宋·易时敏）　　七言律诗　押庚韵	远树芊芊暮霭平，顾王曾此保孤城。雷封已并田同井，烟爨犹疑灶满营。当代貔貅谁削迹，芳春杜宇自呼名。黍离行迈应相似，倍感诗家咏叹情。
阳乐故城（宋·易时敏）　　七言律诗　押庚韵	典午河山尚有名，兴从阳乐故城生。夕阳门巷丘墟久，春草池塘野水平。废堞栖乌啼夜月，闲壕留雁叫寒更。人民非处桃花在，一度东风一度荣①。
