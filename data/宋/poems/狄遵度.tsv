佳城篇（宋·狄遵度）　　七言律诗　押先韵	佳城郁郁颓①寒烟，孤雏乳兔号荒阡。夜卧北斗寒挂②枕，木落霜拱雁连天。浮云西去伴落日，行客东尽随长川。乾坤未死吾尚在，肯与蟪蛄论大年③。
和涣之深秋月夜书事（宋·狄遵度）　　七言律诗　押尤韵	洞庭叶下凉飕飕，冻天顽白凝不流。圆月拟缺不忍缺，轻露欲浮终未浮。忆吹朱籁凤軿上，更采紫芝云峤陬。玉楼天半几千尺，珠树玲珑悬上头。
登楼三首（宋·狄遵度）　　七言绝句　押尤韵	道之不行乘桴浮，赴河蹈海成今游。春归应到岭北树，日出先照天南楼。
雨（宋·狄遵度）	高林风怒雨声黑，小阁灯背人语阑。谁知云外月高照，定是叶间莺最寒。时觉急飘愁未已，似闻徐滴喜初翻。骊驹北首榆关路，天晴烟树沙碛宽①。
咏芭蕉（宋·狄遵度）	植蕉低檐前，双丛对含雨。叶间求丹心，一日视百腑。胸中数寸赤，不惜为君吐。心尽腹亦空，况复霜雪苦。非无后凋意，柔脆不足禦①。
看白云爱而成诗（宋·狄遵度）	秋风吹白云，触处自何谷。初犹半洞门，欻出遍岩腹。零落依水湄，片段挂枯木。馀影透微白，灭迹混空绿。烟萝自蘙密，岛溆徒萦曲。安知苍梧野，下覆猿鸟哭。谁能久徘徊，返顾视黄鹄。
