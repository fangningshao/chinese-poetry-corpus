应约访遗绡女子（宋·张资）　　七言律诗　押萧韵	何人遗下一红绡，暗遣情怀意气饶。勒马住时金𩍐脱，亚身亲用宝灯挑。轻轻滴滴深深染，慢慢寻寻紧紧□①。料想佳人初失却，几回纤手摸裙腰②。
和遗绡女子（宋·张资）　　五言绝句　押有韵	香来著吾怀，先想纤纤手。果遇赠香人，经年何恨久①。
和遗绡女子（宋·张资）　　七言绝句　押东韵	浓麝应同琼体织①，轻绡料比杏腮红。虽然未近来春约，已②胜襄王魂梦中。
