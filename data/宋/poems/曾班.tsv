挽和靖先生 其二（宋·曾班）　　五言律诗	道直心无愧，师严貌有威。上方虚席待，公忽挂冠归。王室怀元老，天星掩少微。簪绅竞相吊，奚独我心悲①。
挽和靖先生 其一（宋·曾班）　　七言律诗　押先韵	凛凛河南已百年，维公高行继前贤。早施绛帐崇师席，晚入金华侍讲筵。斯道未传今逝矣，彼苍难问竟茫然。回思昨日论交地，不见牙签列简编。
