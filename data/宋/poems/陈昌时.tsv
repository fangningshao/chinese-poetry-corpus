忆西湖（宋·陈昌时）　　五言律诗　押齐韵	游梦春成昨，东风感旧题。江流如汴水，柳色似隋堤。地重天王塔，山寒处士栖。最怜三月暮，愁眼为花迷。
周公辅别业（宋·陈昌时）　　五言律诗　押元韵	同余①栖隐地，只在白云根。野草行无路，孤舟入有门。已存栽竹地，不买种桃园。眼底饶苍翠，南山带北村。
即事（宋·陈昌时）　　五言律诗　押先韵	石室无来客，閒云伴晚眠。梦添身外事，发减镜中年。小雨溪平路，牛衣业在田。剑星横照胆，归意未应全。
湛江归自浙西（宋·陈昌时）　　七言律诗　押青韵	尚忆沧洲旧钓舲，一瓢收尽浙江灵。鬓欺北斗怜归鹤，眼暗西风悔聚萤。蚌浦有光秋孕月，剑床留怪夜眠星。不堪雨外重回首，塔压吴山□□青。
晓程（宋·陈昌时）　　七言律诗　押冬韵	男儿腰下带芙蓉，羞睹秦官老径松。羊胛日生寒戍鼓，马蹄风起夜楼钟。菊花憔悴三分雨，枫叶青红一半冬。只为新诗吟太早，满衣风露湿重重。
太平宴（宋·陈昌时）　　七言律诗　押歌韵	朝阳鸣凤马图河，雷动官僚宴泰和。万国春风酣组绶，九天明月照笙歌。红云瑞拥山呼寿，沧海恩深酒作波。元朔丹崖声教远，愿昭鸿业刻嵯峨①。
太真图（宋·陈昌时）　　七言绝句　押真韵	绣帕香鞯玉履麟，侍儿扶上不胜春。如何揽辔宫阶日，却把中原踏作尘①。
黄金台（宋·陈昌时）	峨峨燕中台，悠悠易上水。怀哉燕昭王，招彼天下士。士贵相知深，岂为多黄金。筑台置黄金，自是君王心。
留湖心寺（宋·陈昌时）	出城五里凄无宿①，清境光辉日遍曝②。水仙飞结空中楼，佛香吹化莲花国③。老僧坐久忘身心，夜凉恍住蛟④人屋。何当使我出世愁，苔径幽窗弄艺⑥竹⑤。
