题巾子山广轩（宋·陈岩肖）　　七言律诗　押尤韵	屹立双峰入云表，登临聊为小迟留。四围山色搀天碧，一曲波光抱郭流。身世欲违尘俗态，生涯宜与水云谋。何当占断层峦顶，一室烟霞百虑休①。
洗竹（宋·陈岩肖）　　五言绝句　押东韵	直干解新箨，低枝蔽旧丛。芟繁留嫩绿，引月更添风①。
甘露（宋·陈岩肖）	负土筑新阡，松楸手亲艺。结庐居墓傍，猿鹤为垂涕。屈指几星霜，精诚动天帝。三宵神泽零，霏霏洒松盖。晓看岁寒枝，厌浥满苍翠。初含红日光，颗颗金珠缀。味分饴蜜甘，香夺芝兰气。亭午若凝脂，青丝系千穗。赤城千里传，冠盖日相继①。
