送僧还日本（宋·钟唐杰）　　押尤韵	上人海东秀，才华众推优。学道慕中国，于焉一来游。武林忽相遇，针芥意颇投。儒道虽云异，诗酒喜共酬。况兹古名郡，佳丽罕与俦。湖山快吟览，胜迹恒追求。合并惜未久，又理东归舟。扬帆渡鲸浪，帖帖如安流。慇勤不忍别，缱绻难为留。临风极遐睇，目断扶桑陬。他时托芳字，还能寄余不①。
