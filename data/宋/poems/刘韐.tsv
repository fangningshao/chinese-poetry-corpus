留题开善精舍（宋·刘韐）　　五言律诗　押删韵	琴书收拾去，回首谢禅关。紫绍搜裼切，青云咫尺间。子牟趋魏阙，文靖起东山。共约重游日，春风昼锦还①。
紫云岩（宋·刘韐）　　七言律诗　押虞韵	万叠青山入画图，最高高处著浮屠。薄云弄日明还暗，小雨飞空有却无。山鸟避人疑俗驾，道人好客点云腴。我来一笑忘尘虑，倒载归欤日欲晡①。
