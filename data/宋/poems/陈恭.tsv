吴山（宋·陈恭）　　七言律诗　押歌韵	吴山烟树复如何，老去登临感慨多。似说怒涛仍白马，还看远嶂只青螺。三秋草色凌荷芰，万里閒云下薜萝。可惜江湖长浩荡，只供短发一高歌。
感怀（宋·陈恭）　　七言律诗　押元韵	回首沧桑已数番，感怀无尽又何言。悲看世路皆危壑，喜共家人在故园。笔底有心神自远，来年多难骨犹存。连章句弗矜佳丽，风雅于今止一痕。
次韵答友（宋·陈恭）　　七言律诗　押先韵	竹枝歌忆楚江天，曾向浔阳久泊船。君过石钟寻旧韵，我知炉顶起新烟。故人寥落今谁在，好梦迢遥亦偶然。秋以为期犹未至，冷鸿疏草暮云边①。
