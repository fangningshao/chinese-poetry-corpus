诏修两朝国史赐筵史院和首相吴公原韵（宋·冯京）　　五言律诗　押鱼韵	天密丛云晓，风清一雨馀。三长太史笔，二典帝皇①书。按武知何者，沾恩匪幸欤。吐茵平日事，何惮污公车②。
谢鄂倅南宫城（宋·冯京）　　七言律诗　押寒韵	尝思鹏海隔飞翻，曾得①天风送羽翰。恩比丘山何以戴，心同金石欲移难。经年空叹音书绝，千里常思道义欢。每向江陵访遗治②，邑人犹指县题看③。
送程给事知越州（宋·冯京）　　七言律诗　押真韵	才毫无地展经纶，白首归来万里身。持节气凌沙漠使，怀章荣动会稽人。平湖翠岫千家月，落日西风一箸莼。南海疲民正回首，满城歌舞颂年椿①。
题寺壁（宋·冯京）　　七言绝句　押东韵	韩信栖迟项羽穷，手提长剑喝秋风。吁嗟天下苍生眼，不识男儿未济中①。
题钓台（宋·冯京）　　七言绝句　押庚韵	渭水尘空绀业倾，桐江烟老汉风明。蚤知贤达穷通意，閒把渔竿只钓名①。
咏张昌宗（宋·冯京）　　七言绝句　押元韵	一水潆回绕沌村，子房苗裔此间存。同居八世三千口，可惜君恩未表门①。
答伯庸（宋·冯京）	孔子之文满天下，孔子之道满天下。得其文者公卿徒，得其道者为饿夫①。
句（宋·冯京）　　押蒸韵	当时已自传衣钵，羞愧犹为食肉僧①。
