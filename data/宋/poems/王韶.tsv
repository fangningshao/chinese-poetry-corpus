咏裕老庵前老松（宋·王韶）　　七言律诗　押真韵	绿皮皱剥玉嶙峋，高节分明似古人。解与乾坤生气概，几因风雨长精神。装添景物年年换，摆捭穷愁日日新。惟有碧霄云里月，共君孤影最相亲①。
南城（宋·王韶）　　五言绝句　押虞韵	南城古要地，险隘接闽区。国家建昌垒，镇守东南隅①。
投机颂（宋·王韶）　　七言绝句　押先韵	昼曾忘食夜忘眠，捧得骊珠欲上天。却向自身都放下，四棱塌地恰团圆①。
东林泉（宋·王韶）　　押先韵	晋朝危乱有遗贤，陶谢宗雷总学禅。释殿夜深神运木，社堂秋后玉成莲。泉喷绣谷长时雨，云拥香炉白昼烟①。
句（宋·王韶）　　押先韵	草堂旧集三千首，莲社遗踪七百年①。
