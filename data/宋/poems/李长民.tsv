城南蒋庄四首（宋·李长民）　　五言律诗　押东韵	愁卧愁亭上，兰时忽过中。幽人倦赏物，青帝谩施功。柳眼依依碧，桃梢冉冉红。真须家酿酒，一醉百花丛。
海盐道中（宋·李长民）　　五言律诗　押元韵	一舸凌风去，萦纡度几村。水清鱼视子，地美稻生孙。山近尘埃远，秋晴枕席温。悠悠向何所，欸乃武陵源①。
送张师言知台州二首（宋·李长民）　　七言律诗　押尤韵	岧峣台岳镇东陬，地近行都委寄优。就付金庭老宫使，曾持虎节古扬州①。行春想见勤宣布，访古无因预唱酬。我诵甘棠增感慨，愿公封殖表前修②。
廉堂（宋·李长民）　　七言绝句　押元韵	政拙惭无善最闻，但欣青嶂对谁门。公馀静室聊观易，客到廉堂谩洁樽①。
鹿苑寺一击轩二首（宋·李长民）　　七言绝句　押文韵	我听风篁是梵音，如何俗耳等闲闻。自来击处无人会，千古知心只此君。
句（宋·李长民）　　押先韵	地迥七杉成斗野，雨馀双练泻晴川①。
