贺新郎 代寿东屏（宋·咏槐）	绿长阶蓂九。近黄钟、薰晴爱日，渐添宫绣。乾鹊檐头声声喜，催与东屏祝寿。怪一点、星明南斗。玉燕当年储瑞气，记垂弧、共醉蓬莱酒。无杰语，为觞侑。英风耿耿拿云手。向青春、蟾宫已步，桂香盈袖。却要诗书成曲糵，酝酿锦心绣口。待匣里、青萍雷吼。今日功名乘机会，笑谈间、首入英雄彀。看父子，继蓝绶。
