送何水部蒙出牧袁州（宋·盛度）　　七言律诗　押微韵	文昌郎位改清资，乞领鱼符赋式微。雉省月寒慵夜直，隼旟风细喜秋归。宜春酒助新开宴，侍史香馀旧赐衣。客向西山思井旧，莫教沤鸟见人飞①。
庶子泉（宋·盛度）　　五言绝句　押庚韵	深藏西竹寺，寒拥北谯城。石字赞皇古，泉铭庶子清①。
修竹台（宋·盛度）　　五言绝句　押灰韵	我来小小郡，爱此高高台。前对苍筤竹，万竿球琳材①。
句（宋·盛度）　　押元韵	我来佩竹使，方且憩熊轓①。
