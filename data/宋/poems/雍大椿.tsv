东岩寺（宋·雍大椿）	精庐隐东山，气象严竹柏。入门佛画好，晓日明金碧。向来岩名寺，初不觇遗迹。隐庵中梁秀，邂逅论夙昔。行前亟指似，云磴飞双舄。始知翠微中，洞穴刊青壁。莓苔暗龙象，缺甃贮灵液。开山记乾元，断碣馀□□。经营想耆旧，兴废今几易。平生泉石心，逮此欣有□。惜哉荆棘地，尚阻游人屐。畴能发其秘，澄观今藉□①。
