挽蔡西山先生（宋·刘爚）　　五言律诗　押阳韵	知君婴世患，垂白窜南方。四海皆称屈，群儿苦中伤。天资随世殒，遗恨与天长。但诵箕山曲，招魂葬故乡①。
上陈县尹（宋·刘爚）　　七言律诗　押庚韵	旧尹龚熊负令名，至今天日共清明。案头未有人称屈，村里全无吏敢行。满院茶香敲句稳，一帘花影韵琴清。后之学者谁其似，又说陈公政有声①。
过偏岭（宋·刘爚）　　七言绝句　押先韵	山行千里如井底，仰视但见山头烟。今朝过岭一纵目，无穷平野无穷天①。
仙学堂（宋·刘爚）　　押庚韵	苍崖閟仙馆，时有读书声。馀韵出云表，泠泠清风生。从之不可得，怅望伤我情①。
句（宋·刘爚）　　押庚韵	云影犹带湿，日光初漏明（喜晴）。
