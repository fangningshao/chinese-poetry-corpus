白云亭（宋·徐寿朋）　　七言律诗　押庚韵	飞泉山脚水盈盈，溪会亭前就榜名。驻目合流寻异派，爽心临眺胜登瀛。游人暗认仙原景，清耳微传玉佩声。依约白莲当日事，社中贤令有渊明。
胜会堂（宋·徐寿朋）　　七言律诗　押庚韵	巧运风斤若化成，过门车马每留行。吞含气象归平陇，斗凑溪山到画楹。春借杏桃红照耀，晓披烟霭碧低横。使麾映日安牙队，依约当年细柳营①。
