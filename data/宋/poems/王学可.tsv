石梁和韵（宋·王学可）　　五言律诗　押文韵	天巧何年路，千峰乱入云。瀑飞双涧合，崖断一桥分。树色春犹冻，猿声夜或闻。灵踪如可见，煮茗共炉熏①。
洞霄宫（宋·王学可）　　七言律诗　押文韵	天柱峰高万壑分，故留九锁限尘棼。泉飞窗牖长为雨，日上冈峦半是云。洞擘阴崖通远岫，石生暗晕作奇纹。圣朝每为民祈福，绝笈求仙汉代君。
题苏端明书乳泉赋后（淳祐甲辰）（宋·王学可）	苏公早闻道，文章乃其戏。乳泉出重海，作赋聊记异。玉池咽中夜，挈瓶非小智。气者水之生，此语可深味①。
