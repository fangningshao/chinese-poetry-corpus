上陈县尹（宋·刘应李）　　七言律诗　押支韵	温公宅子富公池，并入尧夫户不知。百亩但添官里赋，一编惟说橐中诗。自怜老去无能役，正恐儿成不了痴。有口尚能誇尹在，莫教白发困行移①。
祝英台近 登武夷平林（宋·刘应李）	濯沧浪，歌窈窕，云日弄微霁。屏倚曾空，鹤去几何岁。尚留洞草芊青，岩花重碧，游泳处、露中风袂。木兰舣。亭外冉冉斜阳，杯行尚联断。独凭危阑，解渴漱寒水。少须酒力还低，茶香不断，清与处、月明川底。
