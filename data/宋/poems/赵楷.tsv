舟□□□读中兴碑（宋·赵楷）　　七言律诗　押支韵	西风吹岸著浯溪，玉洁摩空十丈碑。不□开元久培植，可能灵武善扶持。斯文未泯今□□，盛德之兴彼一时。崖下漫郎应在否，□□流涕手题诗①。
览梦得所藏李伯时画吴中三贤像因各书绝句 范蠡（宋·赵楷）　　七言绝句　押尤韵	已将勋业等浮鸥，鸟尽弓藏见远谋。越国江山留不住，五湖风月一扁舟。
览梦得所藏李伯时画吴中三贤像因各书绝句 张翰（宋·赵楷）　　七言绝句　押鱼韵	西风淅淅动高梧，目送浮云悟卷舒。自是归心感秋色，不应高兴为鲈鱼。
览梦得所藏李伯时画吴中三贤像因各书绝句 陆龟蒙（宋·赵楷）　　七言绝句　押真韵	杞菊萧条绕屋春，不教鹅鸭恼比邻。满身花影犹沈醉，真是江湖一散人①。
