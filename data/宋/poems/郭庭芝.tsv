送赵南仲出视江淮（宋·郭庭芝）　　七言律诗	剑戟翩翩铁骑攒，前军飞渡润州湾。烽连淮陆胡尘远，月照金山汉垒寒。虎旅亦知平□易，龙庭不数靖边难。来威显允歌方叔，愿附诗人唱凯还。
佛牙寺看桂因赠许秀才（宋·郭庭芝）　　七言绝句　押麻韵	何来仙女散天花，剩得馀香伴佛牙。留取高枝青汉上，秋风吹送到君家①。
自然仙井（宋·郭庭芝）　　押陌韵	仙翁去不还，石井烟雾白。谁能蹑其踪，勾漏良吾宅。
