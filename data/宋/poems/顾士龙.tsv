经由天台刘阮洞以雨作不及游（宋·顾士龙）　　七言律诗　押寒韵	松形夭矫学飞鸾，怪石苍崖藓晕团。地僻不容人迹到，云深更觉客衣单。春归不见桃干树，月冷空馀水一滩。欲问神仙向何处，山风吹雨作朝寒①。
西峰山（宋·顾士龙）　　七言绝句　押删韵	三十六溪清浅水，二十四重高下山。卓锡自无风雨厄，不然俗驾便须还①。
