寄李先（宋李觏《直讲李先生文集·外集》卷三作黄曦诗）生（宋·黄晞）　　五言排律　押歌韵	久不见泰伯，中心频损和。近闻束书卷，更卜好山阿。学古成儒癖，敦风荡俗讹。周公法已矣，原宪事如何。母老禄未及，身闲鬓不皤。新文海裔播，旧业钓竿拖。宁戚歌宁发，麻姑使屡过。时人一握小，吾道片云多。友弟俱游宦，池樊自摭莎。闻猿诗兴逸，敲户酒徒罗。乡里名光也，朝廷礼后么。年来鱼信至，怪我客蹉跎①。
诗一首（宋·黄晞）	福唐太守天下才，好事求奇竭中楮。有时劝我静祛怀，到处寻幽闲笑侣。一朝薏苡足人疑，万里珠玑同梦睹。树墓休提孤剑耨，星垣忽见清弦古。好物终难寂寞留，高门即是从容所。几年何地各分飞，此地当歌忽胥遇。还记当头洒泪人，同是从前旧承顾。中郎一见厚难忘，柯亭有竹君知否①。
