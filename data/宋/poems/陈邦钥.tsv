送考亭朱夫子赴天台（宋·陈邦钥）	羸马踏残月，荷策登泮宫。入门见先生，先生何从容。循循善诱能启下，青蒿因得附长松。短檠相对三百六十夜，高谈雄辨磊落沃胸中。吾王求士苦匆匆，未许先生久卧龙。乘骢直上天台路，祗缘此去何由从。呜唏吁，小斋从此冷如水，齑盐朝暮怏怏尔。空留绛怅照孤灯，窗外西风寒起苇①。
