玉笥山邓仙（宋·罗知古）　　七言律诗　押删韵	骚人胸次几江山，更著危亭山水间。群鹜齐飞残照落，双凫自在白云闲。平芜萦绕青罗带，远岫参差绿髻鬟。此意何人共幽独，我来终日欲忘还。
双秀亭（宋·罗知古）　　七言绝句　押寒韵	亭下波光亭外山，高低融泄照人寒。最宜风月虚明夜，不著秋毫眼界宽。
句（宋·罗知古）　　押支韵	层层碧嶂来无尽，衮衮清江远莫追①。
