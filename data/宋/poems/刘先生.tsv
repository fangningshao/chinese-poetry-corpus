黄石公祠（宋·刘先生）　　押阳韵	我昔读汉史，心师张子房。从容辅汉室，功成复翱翔。皆由受师①训，知进退存亡。我本田舍儿，本志在退藏。因缘遇真主，招聘助发扬。五年寄京国，心志不皇皇。亦由宿志定，万事皆秕糠。今日得归来，素志今得偿。舣舟阿②县下，骑马达祠堂。伏行仙遗像，我志愈激昂。誓归东村住，心祈契空苍。庶可见张子，侍翁入帝乡③。
