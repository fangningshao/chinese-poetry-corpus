游惠山（宋·蒋之美）　　五言律诗　押侵韵	绝顶疑天设，重门一径深。泉清千古意，松老百年心。高阁窥平陆，危亭倚翠岑。胜游方自适，犹恐日西沈。
游惠山 其三（宋·蒋之美）　　五言排律　押微韵	维舟上重巘，景物近斜晖。流水连珠落，残花碎锦飞。白云随步武，香鸟傍轩扉。拂井松倾盖，缘崖藓上衣。池光清可鉴，竹色翠成围。更接高僧话，林梢带月归①。
