送馀姚知县陈最寺丞（宋·庞籍）　　五言律诗　押庚韵	需头章荐重，方底诏除荣。人比鸣琴令，官参梦马卿。菰烟吴地景，涛鹭浙江程。美政应天报，姚虞旧俗清①。
经严子陵钓台作四首（宋·庞籍）　　五言律诗　押东韵	翠岫临寒濑，先生老此中。钓耕轻万乘，要领戒三公。入宿星躔动，归来世网空。何人知此意，千古激浇风。
窃闻集贤侍郎政成公暇时出游览因念青社境物之胜长句四韵奉寄（宋·庞籍）　　七言律诗　押灰韵	政报公馀称雅怀，两城烟树尽楼台。波通龙口春戏盛①，云入山门晓望开②。园馆有诗书命笔，海邦无寇破蛮才。当时不俟交符印，恨失岚亭展宴罍。
到塞后有怀青社（宋·庞籍）　　七言律诗　押灰韵	初到营陵春始回，泱泱风物接梧台。鱼盐利重通阛盛，筝瑟声和宴席开。天际肤云连岱色，海中灵药慕仙才。早知未许身闲去，悔舍尧田石涧来①。
经严子陵钓台作四首 其四（宋·庞籍）　　七言律诗　押庚韵	长天杳杳道冥冥，一士孤风达至精。云若有心应有著，鱼缘轻饵是轻生。何人楚泽三年放，此地家滩七里清。应宿将臣皆列士，未将烟水博功名①。
记异（宋·庞籍）　　七言绝句　押庚韵	冬至子时阳已生，道随阳长物将萌。星辰赐告铭心骨，愿以宽章辅至平①。
渔家傲（宋·庞籍）	儒将不须躬甲胄。指挥玉麈风云走。战罢挥毫飞捷奏。倾贺酒。三杯遥献南山寿。草软沙平春日透。萧萧下马长川逗。马上醉中山色秀。光一一。旌戈矛戟山前后。
句（宋·庞籍）　　押鱼韵	毗耶长者入街初①。
