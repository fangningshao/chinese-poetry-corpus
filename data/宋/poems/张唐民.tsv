送程给事知越州二首（宋·张唐民）　　七言律诗　押庚韵	琐闼修文极禁清，蓬莱宫阙拥旄行。舳舻所至笙歌闹，里闬重来道路荣。举世几人居我地，全吴无限读书生。受恩老吏攀辕切，满肚埃尘诗不成。
题扪参阁（宋·张唐民）　　七言绝句　押尤韵	讼简民淳羡小州，两衙才退似归休。一怀山果三胜酒，暮掩青峰即下楼。
诗一首（宋·张唐民）　　押先韵	阴风碧里鳞鳞瓦，落日红中缕缕烟。无讼正如高隐地，隆冬方似早春天。州民富庶风光好，谁信常忧满二年①。
