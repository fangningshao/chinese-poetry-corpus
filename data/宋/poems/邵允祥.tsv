上吴平章（潜）（宋·邵允祥）　　七言律诗　押齐韵	啮雪沙场倦牧羝，空山流涕冷凄凄。上林不见朝来雁，函谷空闻夜半鸡。沽酒每怀浇管鲍，买丝端拟绣夷齐。忠贞反被忠贞误，愿借元龙百丈梯。
上王平章（爚）（宋·邵允祥）　　七言律诗　押麻韵	武陵春暖浩无涯，城下楼船陌上车。礼乐远传吴季札，衣冠旧是汉长沙。秋高剑气横千里，夜静书声启万家。非是避秦前日路，行人何必问桃花①。
