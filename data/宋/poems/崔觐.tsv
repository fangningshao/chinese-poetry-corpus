汉中城楼（唐末宋初·崔觐）　　五言律诗　押尤韵	解带缓幽忧，登城复上楼。断烟横沔水，孤鹜入洋州。浩荡成遥望，凄凉起暮愁。山中自有桂，何事此淹留。
灙谷（唐末宋初·崔觐）　　押灰韵	高峰偃蹇云崔嵬，层崖巨壑长峡开。龙蛇纵横虎豹乱，古栈朽灭埋深苔。
句（唐末宋初·崔觐）　　押尤韵	直望汉江三百里，一条如线下洋州。
教场（唐末宋初·崔觐）　　押灰韵	岂知王子山前月，曾照曹刘夜战来。
廉水渡（唐末宋初·崔觐）　　押先韵	江水不流廉节去，清名长解胜贪泉。
