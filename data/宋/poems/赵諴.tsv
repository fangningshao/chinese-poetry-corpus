游云门寺（宋·赵諴）　　五言律诗　押元韵	竟夕雨声寒，黎明日气暄。峰峦添积润，溪涧涨新痕。钟鼓连三寺，杉松共一村。不须游赏遍，丽句满清轩①。
和孔司封题蓬莱阁（宋·赵諴）　　七言律诗　押支韵	龙卧山形滴翠微，翚飞阁势搆空危。六鳌不是湖中蛰，一岛疑从海上移。屏障笺毫吟咏处，神仙罗绮燕游时。自惭为吏非香案，又蹑云梯从使麾①。
游天衣寺（宋·赵諴）　　七言律诗　押先韵	世称幽景属金仙，若是精蓝岂妄传。涧涌双泉雷出地，山围四面管窥天。唐僧手泽神毫健，梁帝宸恩宝器妍。今日喜偿平昔志，更逢闽客此安禅①。
游戒珠寺（宋·赵諴）　　七言绝句　押豪韵	欲游城郭应难遍，每访湖山亦自劳。坐致眼前无限景，僧房寄处蕺峰高①。
