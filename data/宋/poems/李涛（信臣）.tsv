赠山翁（唐末宋初·李涛（信臣））　　五言律诗　押尤韵	松萝深处住，闲野不生愁。鸟语烟岚静，水声门户秋。花间归洞路，山下钓鱼舟。沐浴圣王化，自怜丝满头①。
题处士林亭（唐末宋初·李涛（信臣））　　五言律诗　押侵韵	帝里高人宅，苍苔绕径深。卷帘山入户，摘果鸟移林。石沼养龟水，月台留客琴。生涯一樽酒，名利不关心①。
题僧院（唐末宋初·李涛（信臣））　　五言绝句　押元韵	走却坐禅客，移将不动尊。世间颠倒事，八万四千门。
春社从李昉乞酒（唐末宋初·李涛（信臣））　　七言绝句　押青韵	社公①今日没心情，为乞治聋酒一瓶。恼乱玉堂将欲遍，依稀巡到第三厅。
荅弟妇歇后语（唐末宋初·李涛（信臣））　　押删韵	惭无窦建，愧作梁山。
