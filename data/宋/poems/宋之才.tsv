隆山院（宋·宋之才）　　五言律诗　押东韵	危磴盘云杪，惊涛涨晚空。江山端有待，杖履偶相同。孤塔苍茫外，千帆杳霭中。谁知丘壑趣，未缚软尘红①。
观潮阁（宋·宋之才）　　七言律诗　押灰韵	风烟未息倩诗催，小立栏杆亦快哉。江面贴天晴更好，涛头拍案去仍回。晚山过雨乱鬟拥，细舶点空浮雁来。坐待月明寒练净，片槎直欲到蓬莱。
石柱庵（宋·宋之才）　　七言绝句　押覃韵	炼形仙入天聪洞，卓锡僧归石柱庵。穷胜不知天已晚，归来药径月盈篮①。
