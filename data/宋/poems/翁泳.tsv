己未秋登城北楼（宋·翁泳）　　七言律诗　押尤韵	脚底江南第一州，台城北上小淹留。难忘故国千年恨，不尽长江万古流。目断中原谁击楫，秋来多雨独登楼。举头忽见长安日，一醉能消太白愁。
陪周溪园登赏心亭（宋·翁泳）　　七言律诗　押江韵	建业城楼四面窗，赏心胜处冠南邦。石头西峙云藏寺，水面南浮月满江。故国秋深人自老，新河夜遁虏谁降。高人登眺同怀古，忽有飞来白鹭双①。
