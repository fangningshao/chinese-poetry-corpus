歌（宋·林自然）	访古老洞天，撞见神仙饮三杯。复三杯，又三杯，不觉醺醺醉。回头看人间，身在青烟外①。
西江月（宋·林自然）	二十馀年访道，经游万水千山。明师未遇肯安闲。几度拈香一瓣。幸遇至人说破，虚无妙用循环。工夫只在片时间。遍体神光灿烂。
酹江月/念奴娇 其九 金丹合潮候图（宋·林自然）	凿开混沌，见钱塘南控、长江凝碧。今古词人图此景，谁解推原端的。岁去年来，日庚月甲，因甚无差忒。如今说破，要知天地来历。道散有一强名，五行颠倒，互列乾坤历。坎水逆流朝丙户，随月盈亏消息。气到中秋，金能生水，倍涌千重雪。神仙妙用，与潮没个差别。
