劝农即事和厉寺正韵（宋·林宋伟）　　七言律诗　押删韵	春将新绿满郊原，喜逐双旌晓出关。初度麦畦行诘曲，却穿竹径俯潺湲。阴阴霁色催归骑，猎猎溪风醒醉颜。父老欢呼随幼稚，隔途争看使车还。
题忠毅姚公庙（宋·林宋伟）　　七言绝句　押支韵	赤心许国自平时，见敌捐躯更不疑。权忌皋庸①皆遁走，同时死难只青狮②。
句（宋·林宋伟）	韩非老子俱同传，乞与时人子细看（送袁燮）。
