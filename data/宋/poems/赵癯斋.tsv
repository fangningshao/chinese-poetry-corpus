买陂塘/摸鱼儿 寿监丞吴芹庵（宋·赵癯斋）	闻掀髯、岭头长啸，梅花一夜香吐。正看鸣凤朝阳影，何事惊鸿翩举。来又去。但赢得、儿童拍手笑无据。人间何处。有九曲栽芹，一峰横砚，江上听春雨。功名事，不信朝鳞暮羽。九关虎豹如许。午桥见有闲风月，正自不妨嘉趣。君记取。人尽道、东山安石难留住。伏龙三顾。待报了君恩，勋铭彝鼎，归作子期侣。
