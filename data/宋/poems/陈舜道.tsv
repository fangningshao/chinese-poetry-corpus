春日田园杂兴十首（宋·陈舜道）　　七言律诗　押支韵	春来非是爱吟诗，诗是田园漫兴时。无事花边翻兔册，有时桑下课牛医。乍随父老看秧去，还共儿童斗草嬉。偶物兴怀浑不奈，春来非是爱吟诗。
春日田园杂兴（宋·陈舜道）　　七言律诗　押支韵	春来非是爱吟诗，诗是田园乐兴时。清入吟怀花月照，红生笑面柳风吹。村声荡耳乌盐角，社酒柔情玉练槌。閒闷閒愁侬不省，春来非是爱吟诗。
