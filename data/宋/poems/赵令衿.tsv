李伯纪丞相挽诗（宋·赵令衿）　　五言律诗　押支韵	道大终为累，功高反被疑。恨无长日月，宝此大蓍龟。鼓咽空山暮，风酸落木悲。吊丧哀不及，赖有哭公诗。
泉南花木（宋·赵令衿）　　七言绝句　押庚韵	偶然游宦刺桐城，两见南薰荔子生。欲别北楼还小立，留题云榭岂无情①。
赠鹅湖上人（宋·赵令衿）　　七言绝句　押虞韵	三年四度到鹅湖，山水娱人道不孤。最是可人快心目，晓风残月弄菰蒲①。
