聚远楼（宋·单锡）　　七言律诗　押青韵	井邑银山匝画屏，层檐飞翼入苍冥。晓穿帘幕扶桑日，夜浸栏杆紫汉星。春水涨来斜涧白，炉烟抹去半峰青。无边光景归吟日，莫向樽前辨醉醒①。
寄隐士（宋·单锡）	岩头郁郁凌寒柏，柏间时复云封白。苔苍草碧自年年，绝奇中有参同客。道通下蹑天根深，山灵啼泣穹崖阴。春深不问花开落，寂寂空山千万寻①。
