清溪周高士芝房（宋·王洧）　　五言律诗　押阳韵	清溪贤好客，天付此芝房。花竹四时景，轩窗几处堂。云閒侵袂湿，泉冷带丹香。曲水亭尤好，何时共禊觞①。
宝祐丙辰余奉漕檄经从得识九锁山面目咸淳乙丑岁除前五日以帅檄遵奉朝旨四县疏决回涂重游时积雪初霁琼瑶境界恍非人世得七言一章录呈菊岩龚先生（宋·王洧）　　七言律诗　押支韵	九锁山寒玉作围，红尘世事可曾知。峰回似觉前无路，身到因思旧有诗。云掩岩扉龙蛰冷，月明华表鹤归迟。梅花笑我真迂阔，踏雪重游腊尽时。
湖山十景 苏堤春晓（宋·王洧）　　七言绝句　押东韵	孤山落月趁疏钟，画舫参差柳岸风。莺梦初醒人未起，金鸦飞上五云东。
郁罗箫台（宋·王洧）　　七言绝句　押灰韵	洞霄尽有游人到，罕有冲寒冒雪来。清晓步虚钟磬响，玉山扶出郁罗台①。
糖多令/唐多令 庆曹松庐待郎，与秋壑只争二日，曹新除两浙漕八月初十（宋·王洧）	雁荡接台山。秋来最好看。寿星明、高现云端。八月初弦三日里，□二老、福人间。玉节近天颜。东西两路安。祝苍松、节劲根蟠。相汉元勋萧第一，留次位、著曹参。
