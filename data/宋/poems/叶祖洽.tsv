钓台（宋·叶祖洽）　　五言律诗　押真韵	先生遗世者，长谢帝京尘。一钓桐江水，高名万古春。客星曾犯座，天子不能臣。台下千帆过，风波愁杀人①。
邵武（宋·叶祖洽）　　七言绝句　押真韵	江南烟雨蔽征轮，行近樵阳景渐真。鸟语乍闻如梦寐，林光初见长精神①。
句（宋·叶祖洽）　　押支韵	已分桂叶争云路，不负榴花结露枝（郡庭石榴）。
