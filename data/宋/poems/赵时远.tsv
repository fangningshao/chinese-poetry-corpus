莺脰湖（宋·赵时远）　　七言律诗　押阳韵	莺去湖存事渺茫，梵宫占断水云乡。四围烟树浪涛阔，六月桥亭风露凉。远近征帆归别浦，高低渔网挂斜阳。翠微深处一声笛，惊起眠沙鸥鹭行①。
四景诗和孙佥判颖叔韵 荻塘柳影（宋·赵时远）　　七言绝句　押支韵	午天云淡日迟迟，水面长条带影垂。不是纤腰浑不定，自缘无力受风吹。
