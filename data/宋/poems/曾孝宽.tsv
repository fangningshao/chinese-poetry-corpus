史院席上奉和首相吴公元韵（宋·曾孝宽）　　五言律诗　押鱼韵	御府颁醇酿，君恩锡馂馀。赐筵遵故事，紬史重新书。燕饮难偕此，风流不伟欤。素餐非所职，愧附相君车①。
送程给事知越州（宋·曾孝宽）　　七言律诗　押尤韵	承明厌直怀乡日，适得当年严助州。况是北归持节倦，喜闻东去典城优。长江风月消残暑，故国莼鲈近早秋。遥想下车民讼简，不妨乘兴剡溪游①。
