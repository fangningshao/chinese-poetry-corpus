重华岩（宋·郭凤）　　七言律诗　押先韵	重华人逸夏商前，奚取名岩紫洞巅。深入才如窥寸管，仰瞻早已到中天。仙田有迹闲芳草，韶乐无声寄滴泉。遐想温恭游古昔，恍如瞻对听虞弦。
舜庙（宋·郭凤）　　七言律诗　押侵韵	云封舜冢杳难寻，徒取箾韶索九阴。学讲执中凭古籍，道传精一抱遗心。五臣山拱如班瑞，二女峰和似鼓琴。英爽不磨天地老，万年悲泪植篁琳。
句（宋·郭凤）　　押萧韵	遗响箫韶猺尚奏，啼痕湘竹泪新飘①。
