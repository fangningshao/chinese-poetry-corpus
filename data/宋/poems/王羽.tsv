朝阳岩二首 其二（宋·王羽）　　五言律诗　押歌韵	东向水西阿，无时景物和。松阴不映户，晓日在烟萝。人迹如行少，山禽似语多。清高知隐者，尘虑自销磨①。
朝阳岩二首 其一（宋·王羽）　　五言排律　押冬韵	石岸盘危磴，烟和晓日浓。长桐应待凤，占水必藏龙。老树藤多附，层崖路莫从。平矶看浪没，峭壁任苔封。箫韵生群籁，岚光簇众峰。何时有达士，栖此信疏慵。
