独秀峰（宋·张琮）　　七言律诗　押冬韵	原隰驱驱过一冬，好山何处不相逢。层峦叠嶂分高下，翠霭晴岚晕淡浓。小至停车休作暇，迁来携酒款从容。千崖竞秀吾乡远，只在南容独秀峰①。
题经略台（宋·张琮）　　押灰韵	维攀白玉龙，曾上黄金台。指挥十二州，意气何快哉。江上只如旧，四面画图开。慨怀出奇略，何地不生才。
逍遥楼（宋·张琮）	神游八极表，乃是逍遥意。因之以名命，何取漆园吏。扁榜谁其书，太师龙蛇字。弹压南容筦，江山倍增气。心画如见人，像想用馀地。我来登斯楼，凛凛敬节义。
