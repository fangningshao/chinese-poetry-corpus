九日南山（宋·万某）　　押遇韵	南山何峨峨，群峰秀色聚。朝晖与夕霭，无□□去住。徘徊九折险，萦曲一川注。悬崖置屋少，□穴亦可度。苍然老楠木，几阅风霜斁。孙枝长□许，老干未肯仆。昔年重九日，来者必三顾。题诗刻峭壁，皆欲寄□□。念我独何人，今日追故步。凌晨出南门，风雨怯行路。不惮登涉难，恐失此日故。造物亦随人，晴明送日暮。徐行两柏间，杯盘共草具。宾僚不鄙我，笑语露情愫。他时傥再来，莫指桃源误①。
九日修故事访南山，崖间有前太守所作水调歌头，率尔次韵（宋·万某）　　押尤韵	卷尽风和雨，晴日照清秋。南山高处回首，潇洒一扁州。且向飞霞瀹茗，还归云间书院，何幸有从游。随分了公事，同乐与同忧。少年事，湖海气，百尺楼。萧萧华发，归兴只念故山幽。今日聊修故事，□岁大江东去，应念我穷愁。不但莼鲈□，杜若访芳洲。
