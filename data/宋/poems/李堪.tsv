乌目山五题 兴福寺（宋·李堪）　　五言律诗　押阳韵	云门十里长，殿塔明朝阳。半夜风雨至，满山松桂香。清猿啸远壑①，好鸟鸣虚廊。尘土斯可濯，胡为语沧浪。
慧聚寺（宋·李堪）　　五言律诗　押庚韵	古寺有远名，欲游先梦生。飞猿涧底啸，灵鸟云间鸣。影密楼台众，香繁草树荣。何年照佛火，灿灿长光明。
宿慧聚寺（宋·李堪）　　五言律诗　押庚韵	石林高月生，藓阁疏磬鸣。宿鸟梦难就，定僧魂更清。香风动花影，岩瀑飞玉声。遥①夜坐来短，但馀天外情②。
玉田八景 翠屏朝雨（宋·李堪）　　七言绝句　押微韵	翠屏山下雨霏霏，云掩冈峦草树微。一段丹青谁解写，画家惟有米元晖。
舞雩台（宋·李堪）　　七言绝句　押灰韵	舞雩台上春风起，鲁国先生讲始开。欲解陶潜印归去，心思吾道重徘徊①。
仙楼道院（宋·李堪）　　押麻韵	寻源探云霞，中有金仙家。绮疏晃飞翚，雕栏灿朱华。珍禽栖不去①，灵液流无涯。晴旭起风篁，空香送天花。春雷会社鼓，寒烟聚海茶。奇峰媚②如削，芳树一何嘉。且将翠③阁齐，绝与红尘赊。终然谢朝绂，此地营丹砂④。
极乐寺（宋·李堪）　　押宥韵	空①门出白云，梵宇依苍岫。天色湛瑶光，春花结野秀。檐间绮罗被②，池底星珠漏。香沉烟篆馀，文兼雨③碑旧。恬智静④可养，寂寞谁复扣。逍遥隐叶猿，盘薄穿花溜。团团草⑤露晞，瑟瑟空⑥香逗。层台太虚半⑦，双壑瀑泉透⑧。苔空绿钱死，松老清阴瘦。独鹤倏飞骞，深萝苦纷构。归⑨涔待沃洲，芥子观灵鹫。净土人不来，尘寰廓然昼。
句（宋·李堪）　　押支韵	桐乡留语葬，铭路在生悲①。
