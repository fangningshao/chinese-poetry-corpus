曹山寺（宋·黄漳）　　五言律诗　押灰韵	晚宿曹山寺，僧房半劫灰。参差惟古柏，潦倒有寒梅。行役经年迈，劳形觉鬓颓。閒情原不减，空忆菊花杯。
卓望山（宋·黄漳）　　七言律诗　押删韵	簿领纷迷日不閒，偶因佳节一登山。风飘木叶雁初到，霜度岩篱菊渐班。与客不妨长送酒，对时聊尔暂开颜。凭栏万顷黄云熟，犹恐民生尚苦艰。
凤山（宋·黄漳）　　七言律诗　押萧韵	凤山之岭高岧峣，上有仙人吹洞箫。俯瞰众流浩无际，纵观万壑亦来朝。衣冠幸际承明日，壶矢况逢拔俗标。长啸一声海天阔，凌风毛发故萧萧①。
