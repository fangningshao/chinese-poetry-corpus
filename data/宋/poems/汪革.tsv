寄谢无逸（宋·汪革）　　七言律诗　押鱼韵	问讯江南谢康乐，溪堂春①木想扶疏。高谈何日看挥麈，安步从来可当车。但得丹霞访庞老，何须狗监荐相如。新年②更励于陵节，妻子同锄五亩蔬。
岁暮书堂（宋·汪革）　　五言绝句　押沃韵	霜重阶铺纨，风凛肌生粟。心庄耳目清，思虑无由俗①。
和吕居仁春日（宋·汪革）　　七言绝句　押鱼韵	晏坐黉堂一事无，居官萧散似相如。偶违浊酒风前约，不见繁英雨后疏。
贤女浦（宋·汪革）　　七言绝句　押尤韵	贤女标名几度秋，行人抚事至今愁。湘云楚雨知何处，月冷风悲江自流。
诗一首（宋·汪革）　　押梗韵	富贵空中花，文章木上瘿。要知真实地，惟有华严境①。
代荥阳公作张先生哀词（宋·汪革）	惟古制行，必中庸兮。降及末世，戾不通兮。首阳柱下，更拙工兮①。
句 其一（宋·汪革）	釜星晚杂出，雨脚晨可歇（和吕本中欲晴）。
