归昆山省亲别太学同舍（宋·郭章）　　七言律诗　押麻韵	菽水年来属未涯，羞骑款段出京华。涨尘面旋风头紧，绮照支离日脚斜。掠过短莎惊脱兔，踏翻红叶闹归鸦。不堪回首孤云外，望断淮山始是家。
夕秀轩（宋·郭章）　　七言绝句　押麻韵	柳暗西津桥步斜，长川练练若萦蛇。晚来不为东风恶，与子留连待月华①。
点绛唇 天圣宫（宋·郭章）	翠柏丹崖，碧云深锁神仙府。势盘龙虎。楼观雄中土。我欲停时，又恐斜阳暮。黄尘路。客怀良苦。满目西山雨。
