次祥卿焦山韵（宋·翟思）　　七言律诗　押灰韵	窗影江光四面开，虚空无处得生埃。依依山顶云飞去，隐隐海门潮上来。喷雪浪搥藏鹤冢，落花风扫炼丹台。吸江亭上多时坐，谁信茶瓯胜酒杯。
次董野迂焦山韵（宋·翟思）　　七言律诗　押真韵	四面江光不住尘，中流拥护有波神。画家点染图多赝，诗老形容语最真。丹井泉来冰熨齿，石床云卧浪摇身。碧桃湾里花狼藉，一夜狂风断送春①。
