歙溪道中（宋·周耕云）　　五言律诗　押阳韵	行行欲少歇，争奈客途长。村酒略无味，野花空自香。几家茅屋小，数亩麦田荒。何处堪投宿，林梢已夕阳①。
赋介轩半村新居（宋·周耕云）　　七言律诗　押微韵	近谋吟屋傍浔溪，雁荡山深云未归。怕恼春光花种少，爱延月色竹栽稀。宝藏书册教儿读，土视功名与世违。不是诗人相过处，昼长应是掩柴扉①。
