踏莎行（宋·潘必正）	羽翼将成，功名未遂。偶然撞入鸳鸯会。当初望折桂枝香，不期又作桃源媚。月下幽欢，星前伉俪。分明犯了风流罪。大开罗网选英贤，伫看鹄立丹墀内。
鹧鸪天（宋·潘必正）	卸下星冠作玉容。宛如仙女下巫峰。霎时云雨欢娱罢，无限恩情两意浓。轻搂抱，款相从。时间一度一春风。若还得遂平生愿，尽在今宵一梦中。
杨柳枝 其二（宋·潘必正）	尊姑久矣情疏阔。呼酬酢。留连杯酒灯前酌。身如缚。归来残月窥窗角。星初落。几回欲把朱扉啄。人知觉。
