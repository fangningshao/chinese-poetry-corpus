大观二年戊子三月二十九日请假祀坟和族人升之韵（宋·阳孝本）　　七言律诗　押灰韵	连日阴云拂晓开，欢声九族一时来。江山奇秀浑如画，鼓乐喧阗却似雷。三爵香醪浇故垄，满天春色绝纤埃。自从菲德叨荣甚，八行初从帝里来。
步韵奉酬林郡守二首（宋·阳孝本）　　七言律诗　押覃韵	六槐何日起商岩，未许蟠龙卧碧潭。天下苍生还有待，郡中善政却无惭。锦囊珠玉成咳唾，绮席风云出笑谈。千载通天蒙品藻，恐教虚誉满江南。
