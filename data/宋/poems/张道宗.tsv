玉华寺（宋·张道宗）　　五言律诗　押庚韵	殿阁依山古，寻春闲客行。谁知唐帝馆，今在梵王城。禾黍伤时变，松篁入夜清。惟馀碧岩溜，依旧昔年声①。
玉华山（宋·张道宗）	玉华山形郁崷崒，白昼莽苍常生烟。近村百家湿翠黛，阴崖千尺淙寒泉。山根宛转抱河曲，河流倒影浸碧巅。文皇性热不奈暑，当时宫此安徒然。得非遍选天下胜，莫如兹地无烦喧。暂游已骇非俗骨，久驻直恐成真仙。何当借得神画笔，霜绡十幅图孱颜。
