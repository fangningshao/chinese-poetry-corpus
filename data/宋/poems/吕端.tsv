赠李公（宋·吕端）　　七言律诗　押阳韵	忆昔僦居明德坊，官资俱是校书郎。青衫共直昭文馆，白首同登政事堂。佐国庙谟君已展，避贤荣路我犹妨。主恩至重何时报，老眼相看泪两行①。
送英公大师归终南（宋·吕端）　　七言律诗　押真韵	衡岳烟萝紫阁云，名高湖外晚游秦。清词古学儒生业，圆笠方袍释子身。竹杖拄归山里寺，篆书留与世间人。我疑簪组成为缚，空仰吾师去路尘①。
句（宋·吕端）　　押真韵	愚臣钩直难堪用，宜用濠梁结网人①。
