重修山河堰（宋·王素）　　七言律诗　押元韵	画隼精明破晓暾，恰逢寒食过江村。轻烟飞絮汉中道，白苇黄茅渭上屯。人力万工支水派，天心两邑溉川原。柳营一饱源头看，夜雨新肥拍岸痕①。
题真定村寺（宋·王素）　　七言绝句　押侵韵	宽猛三年无枉理，公私兼济不欺心。如今受代朝天去，遮路人人泪满襟。
述梦（宋·王素）　　七言绝句　押灰韵	似去华胥国里来，云霞深处见楼台。月光冷射鸡窗急，惊觉游仙梦一回。
诗一首（宋·王素）　　七言绝句	虚碧中藏白玉京，梦魂飞入黄金城。何时再步烟霄外，皓齿仙童已扫厅。
