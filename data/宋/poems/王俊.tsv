题王司理持平堂（宋·王俊）　　七言律诗　押覃韵	淑问皋陶晞在泮，奉公不挠幕中参。仰思弼教刑明五，深念求情法以三。虞诩为卿宜有自，于公比德盖无惭。圄空草茂庭柯绿，行咏甘棠踵召南①。
依韵和董弥大郎中祷雨诗（宋·王俊）　　七言绝句　押元韵	雷嗔旱魃蕴烦冤，海底驱龙碧浪翻。飞上九天作霖雨，端知昭格佑宸轩①。
