被诏还阙过碧落洞观元伯兄留题怅然久之兼成拙诗以纪胜概（宋·向宗旦）　　七言律诗　押真韵	洞府穹隆罩碧津，云扃岫幌谢嚣尘。泉声激激撞群玉，乳溜垂垂挂万巾。绝景多藏穷僻处，胜游少有放闲人。剥苔洗壁三遗刻，惆怅难兄笔尚新①。
桐林驿（宋·向宗旦）　　七言绝句　押删韵	落日低垂一两竿，烟岚殊未厌跻攀。马头渐近铜林驿，误认真山做假山①。
