石涧龙首山（宋·杨志）　　五言律诗　押真韵	残年仍置闰，五日恰逢春。携酒各独赏，敲门僧不嗔。双榕如拱立，万井故横陈。僧舍少盘薄，元规尘上人①。
鼓楼怀古（宋·杨志）　　五言律诗　押庚韵	兴废何年事，无由问老成。代为兜率地，留得古楼名。石塔添潮影，铜壶断漏声。我来空吊古，恨不赋芜城①。
绮川亭（宋·杨志）　　七言绝句　押麻韵	一泓绿净沧浪水，千朵红稠菡萏花。病眼纷纷何所似，江天落日散馀霞①。
