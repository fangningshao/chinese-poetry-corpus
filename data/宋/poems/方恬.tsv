遇昱岭（宋·方恬）　　五言律诗　押尤韵	直上最高头，无人独少留。万山皆在下，千里入双眸。马傍松边立，云从脚底浮。倚天一长啸，红日满沧洲。
至杭都游湖上（宋·方恬）　　七言绝句　押灰韵	春闱试罢且徘徊，十里荷花浑未开。笑指西湖且归去，閒时应待我重来①。
无题（宋·方恬）　　七言绝句　押东韵	蹇驴昨日雪濛濛，破帽呼舟古渡风。吟得诗成还未吐，要留此景著胸中①。
赋雪（宋·方恬）　　押侵韵	睡起眼光的铄，拥衾缩劲高吟。推转小窗惊看，松林翻作琼林。
句（宋·方恬）　　押庚韵	长驱笔阵浑无碍，扫尽春蚕食叶声（乡举试场）。
