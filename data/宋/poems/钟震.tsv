戏题洞霄（宋·钟震）　　七言律诗　押庚韵	之径萦纡略彴横，松风和作步虚声。泉流碧玉千年润，山作灵丹九转成。琼馆向曾迎帝辇，冰衔今尚带朝缨。若非悯世天留与，那得华胥梦也清①。
翠蛟峰（宋·钟震）　　七言律诗　押萧韵	九锁峰尖不隔霄，翠蛟飞舞挟扶摇。气涵秦岭千秋雪，声撼钱塘八月潮。顿使形魂生羽翼，安知人世有尘嚣。此行似了仙槎梦，惟恨来贤不可招①。
题翠蛟亭（宋·钟震）　　七言绝句　押先韵	双柱苍寒倚碧天，六鳌驾海涌层巅。东风吹瀑成飞雨，知是潜蛟起昼眠①。
句（宋·钟震）　　押屑韵	君今如鸿鹄，万里去勇决①。
