白马井（宋·谭景先）　　五言律诗　押歌韵	玉踠神跑井，崇祠汉伏波。海涛如许近，地脉不同科。德泽甘泉美，人资惠利多。灵踪传万古，苍石有谁磨①。
和陈正言谠题尊贤堂二首（宋·谭景先）　　七言律诗　押先韵	孰识东坡第一仙，谪来儋耳久悠然。潜心学易忘忧患，筑屋闲居度岁年。兴遣不为哀屈事，情高尝见和陶篇。拜公遗像浑如在，曾与乡人恭敬贤。
