登北固楼（宋·释法平）　　五言律诗　押文韵	不负南徐眼，来看北固云。金焦两山小，吴楚一江分。雨气生苍壁，秋声起夕曛。半生流落恨，此日重殷勤。
晓上人还浙东（宋·释法平）　　五言律诗　押庚韵	鸟宿柴门静，更深别意倾。孤灯寒有晕，细雨夜无声。渡晓人争立，潮平橹乱鸣。君今成独往，老罢苦为情①。
绝句（宋·释法平）　　七言绝句　押寒韵	春风吹枕小屏寒，客舍无聊梦不安。花叶暗时人已去，夕阳光满旧栏干①。
句（宋·释法平）　　押霁韵	梦魂不入人閒世①。
句（宋·释法平）　　押霁韵	梦魂不入入閒世。
