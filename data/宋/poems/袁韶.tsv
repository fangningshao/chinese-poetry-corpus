水仙王庙辞（宋·袁韶）	桂水阔兮仙宫，今何为兮山之中。羌时俗兮改错，寄嘉名兮土龙。卜中洲兮芷闾，仙归兮故居。旂夫容兮兰枻，诏冯夷兮先驱。杜蘅纷兮旅庭，酌寒泉兮秋英。福帝郊兮尘清，终万古兮扬灵①。
题林和靖像（宋·袁韶）	避影林壑，清畏人知。尔梅多事，漏吾天机。长风孤骞，秋鹤与飞。山高水深，无成无亏①。
句（宋·袁韶）　　押庚韵	宴堂联族子，讲席后诸生（挽族父正献公燮）。
