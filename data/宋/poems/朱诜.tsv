画不如亭（连州）（宋·朱诜）　　七言律诗　押鱼韵	环绕皆山远胜滁，地无炎瘴气清虚。十亭留咏誇前辈，八景搜奇出故墟。拍岸惊涛通海道，插天峭壁壮侯居。烟云变态无穷极，百幅生绡画不如。
丁巳春劝农（宋·朱诜）　　七言律诗　押先韵	劝农小队出东禅，春事平分花柳天。乱石藏云苍玉洞，小溪流水紫■①田。农忙处处扶犁雨，社近家家煮酒烟。野兴未厌归兴促，公馀犹拟一横鞭②。
