题国清寺（宋·刘知过）　　七言律诗　押支韵	野人游遍天台寺，究竟招提此最奇。十里远排清荫入，五峰如按画图窥。隋初便有高僧传，火后都亡过客诗。重到定知非远约，岸巾高处立多时①。
春日（宋·刘知过）　　七言律诗　押庚韵	浓起香尘十里晴，晚来烟雨忽斜横。花开花落清明候，山北山南杜宇声。追念旧游浑是梦，退思良计不如耕。人中喜有弥天释，时吐清文慰此情①。
