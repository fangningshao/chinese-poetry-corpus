临江仙 席上赋（宋·毕良史）	霜月穿帘乍白，苹风入坐偏凉。麾灯促席诧时光。桃花歌扇小，杨柳舞衫长。别乘平分风月，词人剩引觥觞。莫将幽恨搅刚肠。尽添金掌露，频注玉猊香。
好事近 席上赋（宋·毕良史）	高会罢飞觞，方锦再移珍席。雷鼎乍烹甘液，试问侯苍璧。翠虬宝钏捧殷勤，明灭粲金碧。宾主放怀谈笑，满华堂春色。
