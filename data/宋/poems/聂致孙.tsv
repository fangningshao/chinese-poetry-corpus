秀文楼（宋·聂致孙）　　七言律诗　押庚韵	讲馀衣袂受风轻，来与阑干共晚晴。山倚南云屏迤逦，江迎西月锦鲜明。道心千古飞鸢接，秋意一楼宾雁横。老柏上头天尺五，莫歌金石出商声①。
登碧落堂（宋·聂致孙）　　七言律诗　押歌韵	渺渺桑田注白波，幽幽花洞忆真多。丹成已在风烟上，鹤返其如城郭何。月下清池明老剑，云凝碧落听笙歌。五陵王气龙沙近，傥乞飞霞侍玉珂①。
