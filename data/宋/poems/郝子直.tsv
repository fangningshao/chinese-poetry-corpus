喜迁莺（宋·郝子直）	风云际会。自军兴勋业，唯公屈指。中镝红心，骄虏胆丧，中正已回天意。采石扶危鏖战，激励熊罴乘势。震天地，沮金狄百万，元颜诛毙。英卫。摅红气，寰海共欣，雪恨亡胡岁。宸眷褒功，华衮貂蝉，荣拜济时左揆。圣君用贤终始，肯使留侯谦退。后范蠡，愿永佐中兴，庄椿同纪。
画堂春（宋·郝子直）	华堂当日诞今辰。庆门人降西真。一杯千岁祝遐龄。莫厌频斟。不愿头白还黑，不愿齿落重生。但容艳只如今。寿等松椿。
