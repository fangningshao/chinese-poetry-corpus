淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗得霜字（宋·黄洪）　　五言律诗　押阳韵	恋阙心逾赤，乘轺鬓未霜。祇家将六学，综国劄三章。眷近花明路，风驰锦过乡。临分不成饮，相对独凄凉①。
宁皇御舟（宋·黄洪）　　七言绝句　押虞韵	龙舟大半没西湖，此是先皇节俭图。三十六年安静里，棹歌一曲在康衢①。
