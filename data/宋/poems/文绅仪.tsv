游灵岩 其一（宋·文绅仪）　　五言律诗　押萧韵	一入灵岩寺，凭栏望眼遥。山深云障日，江阔夜生潮。古洞遗仙迹，流泉傍石桥。醉来搔首咏，得句兴偏饶。
游灵岩 其二（宋·文绅仪）　　七言律诗	禅林高耸倚晴空，梯上层峦紫翠重。云气下成风雨阵，岚光高接斗牛宫。流泉药水瘳民疾，古洞神仙有路通。窃欲扪萝登绝顶，细将民隐达天聪①。
