答玉林示（宋·魏庆之）　　七言律诗　押支韵	一吟一咏一相思，满纸银钩满纸诗。深院沈沈人悄悄，落花片片雨垂垂。蹉跎二月还三月，点检新枝□□□。愁绝问春春不语，见君何地会何时①。
题张敬仲寒岩瀑泉（宋·魏庆之）　　五言绝句　押先韵	朱弦莫余和，落指空琅然。天风远送将，去作碧岩泉①。
偶题（宋·魏庆之）　　五言绝句　押灰韵	庭夜酣红杏，墙阴染碧苔。吟翁醉未醒，啼鸟去还来①。
过玉林（宋·魏庆之）　　七言绝句　押文韵	一步离家是出尘，几重山色几重云。沙溪清浅桥边路，折得梅花又见君①。
句（宋·魏庆之）　　押先韵	今宵方对月，何日结忘年（和韦居安）。
