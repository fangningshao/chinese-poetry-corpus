仙居寺（宋·毛注）　　五言律诗　押东韵	潇洒仙居院，楼台烟霭中。夜泉清浸月，午铎冷摇风。转目已成昨，累名俱是空。一尊林下醉，此兴与谁同①。
水帘泉（宋·毛注）　　七言律诗　押微韵	织水帘珠未是奇，舒王留咏夺天机。神光已比箕星列，文焰长依舜日晖。一沼蛟龙涎半积，两檐鸾鹤势双飞。名山从此留传咏，自昔因人重发挥①。
