蟠龙山（宋·李时亮）　　七言律诗　押尤韵	独卧粤南天尽头，吞吐清气压林丘。风云上下三千丈，雾雨西南十六州。古涧有泉穿石冷，阴崖无暑满山秋。我来结构山亭下，时复凭栏看未休①。
飞云山（宋·李时亮）　　七言绝句　押微韵	曳曳溶溶绕翠微，朝朝暮暮满山飞。于今待汝为霖雨，莫向山中变白衣①。
临桂白云洞（宋·李时亮）　　七言绝句　押支韵	□崖高瞰白云溪，洞穴通天路崄巇。雨未作霖天下旱，玉龙蟠此少人知①。
万里波光外，孤城南极西。（琼管即事）（宋·李时亮）　　押尤韵	数点晴明天外国，一帆风信舶家舟（牛头山路）。
