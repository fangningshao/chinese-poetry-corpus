唐多令（宋·张林）	金勒鞚花骢。故山云雾中。翠蘋洲、先有西风。可惜嫩凉时枕簟，都付与、旧山翁。双翠合眉峰。泪华分脸红。向尊前、何太匆匆。才是别离情便苦，都莫问、淡和浓。
柳梢青 灯花（宋·张林）	白玉枝头，忽看蓓蕾，金粟珠垂。半颗安榴，一枝秾杏，五色蔷薇。何须羯鼓声催。银釭里、春工四时。却笑灯蛾，学他蝴蝶，照影频飞。
