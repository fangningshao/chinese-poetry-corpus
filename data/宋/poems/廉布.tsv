次韵（宋·廉布）　　五言律诗　押先韵	避地来何所，穷山沧海边。雄图今寂寞，吾道昔迍邅。宴食甘粗饭，偷生忍击鲜。乡闾重回首，挥泪入淮天。
书事三首呈郎中机宜（宋·廉布）　　五言律诗　押先韵	避地意何适，同时得二贤。才名谁敢并，萧散或堪怜。浊酒宁非道，枯藤自会禅。尚须浮碧海，风月夜同船。
次韵（宋·廉布）　　五言律诗　押删韵	当年对元夕，载酒向淮湾。宝瑟荣珠袖，青藜照玉山。蛮村当此夜，璧月独临关。尚忆追游胜，萧萧双鬓斑①。
句（宋·廉布）　　押齐韵	独倚寒岩生意绝，任他桃李自成蹊（画松）。
