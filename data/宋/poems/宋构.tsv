关山雪（宋·宋构）	关山雪，关山雪，远接洮西千里白。试登陇首瞰八荒，表里高低都一色。日高融液流车辙，冻作坚冰敲不裂。早晚春风动地来，消尽寒威百花发①。
关山月（宋·宋构）	关山月，关山月，千里寒光射冰雪。一声羌管裂青云，陇上行人肠断绝。肠断绝兮将奈何，为君把酒问常娥。冰轮桂魄圆时少，应似人间离别多。
