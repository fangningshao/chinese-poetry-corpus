栖贤山访戴叔伦隐处（宋·魏良臣）　　五言律诗　押删韵	峰列洪都秀，名贤隐此间。乱烟横古木，啼鸟恋深山。我亦寻诗到，人谁访戴还。高吟今不见，流水自潺潺①。
泊罗庙（宋·魏良臣）　　七言律诗　押东韵	清白声华正直风，数千馀载誉增隆。侯封忠洁缙绅外，庙外汩罗烟霭中。新宇有功脩已顿，旧碑无字读难穷。他年我若官湘楚，愿采遗言问钓翁①。
