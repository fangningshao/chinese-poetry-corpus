春日田园杂兴二首 其二（宋·魏新之）　　五言律诗　押鱼韵	野景入时务，东风斸满锄。笛声牛出后，酒味燕来初。谷种天心在，桑枝帝泽馀。红尘几飞鞚，肯信有农书。
春日田园杂兴二首 其一（宋·魏新之）　　七言律诗　押微韵	农圃谁言与世违，韶华正恐属柴扉。天机花外闻幽哢，野色牛边睨落晖。膏雨平分秧水白，光风小聚药苗肥。行歌隐隐前村暖，忽省深山有蕨薇。
