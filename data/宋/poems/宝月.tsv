柳梢青（宋·宝月）	脉脉春心，情人渐远，难托离愁。雨后寒轻，风前香软，春在梨花。行人倚棹天涯。酒醒处、残阳乱鸦。门外秋千，墙头红粉，深院谁家。
惜双双/惜分飞（宋·宝月）	庚岭香前亲写得。子细看、粉匀无迹。月殿休寻觅。姑射人来，知是曾相识。不要青春闲用力。也会寄、江南信息。著意应难摘。留与梨花，此并真颜色。
