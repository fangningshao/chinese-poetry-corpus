山居苦（宋·詹中正）　　五言律诗	未达且穷栖，寂寥难可为。雪窗灯焰短，茅屋雨声低。幽砌苔金锁，闲庭草半迷。江山无限意，时得入新题①。
退居（宋·詹中正）　　七言律诗　押删韵	宦情文思竞阑珊，利户名枢莫我关。无可奈何新白发，不如归去旧青山。须知百岁都为梦，未信千金买得闲。珍重樽中贤圣酒，非因风月亦开颜①。
香山（宋·詹中正）　　七言律诗　押庚韵	浪兀孤舟一叶轻，香山登步觉神清。几多怪石全胜画，大半奇花不识名。猿狖尽当吟里见，烟霞祇向眼前生。官身未约重来此，酒满螺杯月正明①。
句（宋·詹中正）　　押麻韵	吟馀妓散杯中酒，归去蝶随头上花①。
