同黄秘校游连江玉泉（宋·林迥）　　五言律诗　押微韵	泉山好景微，权尹讼庭希。晓马破云去，夜船乘月归。妓歌珠不断，人醉玉相依。薄宦自拘者，咄哉多是非①。
留题宿猿洞（宋·林迥）　　七言律诗　押尤韵	几年形胜晦南州，一旦声名蔼湛侯。夜色并来三岛月，水光分破五湖秋。荔枝影里安吟榻，红藕香中系钓舟。金印解还天子后，诏书徵起不回头①。
四时山丹（宋·林迥）　　七言绝句　押寒韵	叶剪青油药渥丹，春风随众出栏干。碧桃黄菊凋残后，谁伴长松到岁寒。
长春（宋·林迥）　　七言绝句　押支韵	洞门深不放春归，客到寻芳莫问时。迟日暖风花草丽，照人红艳一枝枝①。
题林子默隐居（宋·林迥）　　七言绝句　押微韵	先生平昔命何非，万卷诗书一布衣。回首长安成底事，吴山苍翠几时归。
句（宋·林迥）　　押真韵	门前红日海千里，池上白莲山四邻①。
