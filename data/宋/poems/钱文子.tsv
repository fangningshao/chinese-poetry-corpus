次韵李使君追悼雪巢先生（宋·钱文子）　　七言律诗　押支韵	文龙竟复老污池，一笑应从造化期。环顾室庐无长物，流传人世有新诗。殷勤池上相从处，悽怆床前永诀时。更有后来贤太守，溯风犹解挹清规①。
窊尊绝句（宋·钱文子）　　七言绝句　押阳韵	招邀风月须坡叟，管领江山属漫郎。更筑危亭依巨石，愿从二子老沧浪①。
