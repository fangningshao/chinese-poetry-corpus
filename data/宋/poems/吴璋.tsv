环溪夜坐（宋·吴璋）　　七言律诗　押阳韵	江天閒晚已斜阳，静掩柴门对草堂。叶落转枝翻鹘影，星飞横水带萤光。微风得隽驱残暑，新月出音生嫩凉。坐觉秋容转清爽，一声渔笛在沧浪。
上人陈情十首之一（宋·吴璋）　　七言律诗　押尤韵	下笔非能不自休，清谈未足第三流。梦中读易疑神动，醉里吟诗想鬼愁。飞鹘岂徒惊燕雀，骑驴直欲度骅骝。此君须异无人识，惭愧当年遇褚裒。
句（宋·吴璋）　　押真韵	各自芬芳花默默，两相呼唤鸟津津（春游）。
