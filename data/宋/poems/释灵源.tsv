寄黄鲁直（宋·释灵源）　　七言律诗　押真韵	昔日对面隔千里，如今万里弥相亲。寂寥滋味同斋粥，快恬谈谐契主宾。室内许谁参化女，眼中休去觅瞳人。东西南北难藏处，金色头陀笑转新。
咏月（宋·释灵源）　　五言绝句　押庚韵	玉兔步虚碧，冰轮碾太清。广寒宫有路，桂子落无声①。
偈三首 其一（宋·释灵源）　　押真韵	无地无锥彻骨贫，利生深愧乏馀珍。廛中大施门难启，乞与青山养病身①。
