偈四首（宋·释法恭）	春风杨柳眉，春禽弄百舌。一片祖师心，两处俱漏泄。不动步还家，习漏顿消灭。暗投玉线芒，晓贯金针穴。深固实幽远，无人孰辨别。惭愧可怜生，头头皆合辙。不念阿弥陀，南无乾屎橛。无智痴人前，第一不得说。
颂古（宋·释法恭）	腊月烧山，对面热谩。瞥然悟去，身在长安。咄哉无限未归客，沙里求油实可怜①。
