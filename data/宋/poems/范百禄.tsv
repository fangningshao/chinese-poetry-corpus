中秋待月夜分乃见（宋·范百禄）　　五言律诗　押支韵	十二周流数，经行自不迟。长圆非物理，暂晦亦天时。人欲终宵玩，云残逐簇移。祇应逢此景，无足累心期①。
送程给事知越州（宋·范百禄）　　七言律诗　押真韵	馀事诗名夐绝尘，琐闱仙殿老成人。虏庭上座衣冠壮，庾岭南州雉堞新。太白山云旬日雨，若邪溪水四时春。吾皇倚待唯三九，不用夸乡诏买臣①。
剑阁（宋·范百禄）　　七言绝句　押庚韵	山从开辟以来有，关是王公设险名。直上剑门千万仞，中开门阙数重城①。
句（宋·范百禄）　　押删韵	携月入上清，一览无馀山（上清宫）。
