经浯溪元次山旧隐（宋·陈统）　　五言律诗　押支韵	次山曾此隐，溪壑水清漪。废宅群山合，高名千古垂。修篁森钓渚，乐石耸丰碑。唯有乔林色，苍苍似昔时。
读元颜二公中兴颂碑（宋·陈统）　　七言律诗　押庚韵	中兴碑颂□峥嵘，三百年来蠹不生。湘水无穷流善价，□山长在耸高名。文传幼妇词原赡，翰洒崩云笔力精。按部舣舟思访古，拂尘珍赏眼偏明。
