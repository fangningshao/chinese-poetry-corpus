献金陵牧薛大夫白马诗（宋·王曾）　　七言律诗　押寒韵	白马披丝练一团，今朝被绊欲行难。雪中放去唯留迹，月下牵来只见鞍。向北长鸣天外远，临风斜坠耳边寒。自知毛骨还应异，更请王良子细看①。
送何水部蒙出牧袁州（宋·王曾）　　七言律诗　押真韵	雉省荣迁拜命新，鱼符重佩出关频。停骖却访枌榆社，恋阙回瞻析木津。水薤有谁裨政术，江山终日助吟神。一麾岭外遥相望，应合趋庭问狷人。
送李寺丞归临江（宋·王曾）　　七言律诗　押灰韵	辞荣知退出尘埃，泽国皆推隐逸才。清世不为王事累，白云重向帝乡来。僧因好古留棋诀，鸥为忘机恋钓台。应见酒旗回马首，远烟沈澹百花开①。
皇帝阁立春帖子（宋·王曾）　　五言绝句　押真韵	北陆凝阴尽，千门淑气新。年年金殿里，宝字贴宜春①。
送李文定移镇兖海诗（宋·王曾）　　七言绝句　押庚韵	锦标夺得①曾相继，金鼎调时②亦荐更。并土儿童君③再见，会稽章绂我偏⑤荣④。
早梅（宋·王曾）　　七言绝句　押灰韵	雪压乔林冻欲摧，始知天意欲春回①。雪中未问③和羹事②，且⑤向百花头上开④。
送钱易（宋·王曾）　　七言绝句　押阳韵	籍其声名喧魏阙，幽奇风物指吴乡。上饶此去逾千里，莫惜临岐酒满觞①。
句（宋·王曾）　　押微韵	綵燕迎春入宾飞，轻寒未放缕金衣（春帖子）。
