过洞庭（宋·来廷绍）　　五言律诗	日落君山暮，秋风过洞庭。一官身外物，千里客中情。北望乡关远，南来旅雁鸣。孤帆无限恨，斜指岳阳城。
正命诗（宋·来廷绍）　　七言律诗　押歌韵	病卧僧房两月多，英雄壮志①渐消磨。昨宵饮药疑尝胆，今日披衣似挽戈。分付家人扶旅榇，莫教释子念弥陀。此心不死谁如我，临了连声③三渡河②。
洞庭夜泊（宋·来廷绍）　　五言绝句	两岸树苍苍，孤舟湘水旁。猿声啼不住，明月照篷窗。
