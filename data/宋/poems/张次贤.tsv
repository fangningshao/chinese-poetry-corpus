同陈提举庸郭安抚睎宗玩月南峰（宋·张次贤）　　五言律诗　押庚韵	山中有佳客，山上月增明。廊庙心同赤，江湖梦独清。半庭丛树影，万籁淡秋声。把手情何极，呼童问曲生。
过郭继一处士草堂（宋·张次贤）　　五言律诗　押支韵	爱寂尘轩冕，辞荣结草茨。午云封石磴，春鸟语花枝。茶熟琴三弄，诗成酒一卮。笑予长鞅掌，暂此共栖迟①。
山居杂兴（宋·张次贤）　　七言绝句	深林树色翠重重，一枕蘧蘧蝶翅浓。好鸟乍啼惊梦觉，可人山色入帘栊①。
