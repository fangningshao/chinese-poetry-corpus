朝中措（宋·王武子）	画眉人去掩兰房。金鸭懒薰香。有恨只弹珠泪，无人与说衷肠。玉颜云鬓，春花夜月，辜负韶光。闲看枕屏风上，不如画底鸳鸯。
玉楼春 闻笛（宋·王武子）	红楼十二春寒恻。楼角何人吹玉笛。天津桥上旧曾听，三十六宫秋草碧。昭华人去无消息。江上青山空晚色。一声落尽短亭花，无数行人归未得。
