咏华林书院（宋·陈靖）　　七言律诗　押阳韵	卓尔西山百里强，累年家有桂枝香。万株松竹封三径，数世儿孙食一堂。客舍远连虚席密，县衙斜引阙门长。就中好是华林墅，别种梧桐养凤凰①。
题燕（宋·陈靖）　　七言绝句　押肴韵	秋去春来不倦遥，流莺相伴语交交。儿孙各自①飞鸣去，犹拣新泥补旧巢②。
句（宋·陈靖）　　押东韵	玉堂视草思严助，铃阁谈经滞马融（荆州怀古）。
