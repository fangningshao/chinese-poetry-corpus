洗心堂（宋·曹翊）　　七言律诗　押江韵	清光秀发水云乡，不见骚人意未降。风压柳梢低酒舍，月移松影上僧窗。山泉涨起潮三尺，野老钓归鱼一双。更待练光斜趁日，坐看金斗熨秋江①。
松风亭（宋·曹翊）　　七言律诗　押尤韵	亭前山影漾江流，亭外云霞碍举头。俯石下听松上籁，隔乡遥认水边舟。四檐寒送沙汀雨，一径烟笼寺竹秋。此曲此声应未变，抱琴期与故人游①。
