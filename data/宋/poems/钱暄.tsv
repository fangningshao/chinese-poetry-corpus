题共乐堂（宋·钱暄）　　七言律诗　押东韵	疏就湖山秀气浓，花林茂列景争雄。管弦交奏客欢合，台榭竞登人喜同。环嶂鹭行飞早晚，平波鱼阵跃西东。荒芜芟去成佳致，换得汀洲月与风。
游日山（宋·钱暄）　　七言律诗　押寒韵	清晨渡水陟秋山，日上高原叶叶丹。已傍松筠寻磴道，更瞻台殿倚层峦。梁间云气蒸衣润，窗外岚光照席寒。顾我尘劳嗟少暇，暂驱熊轼一盘桓①。
