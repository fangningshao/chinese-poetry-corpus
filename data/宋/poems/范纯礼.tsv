幸太学倡和（宋·范纯礼）　　七言律诗　押阳韵	四十馀年旧典章，圣君今复幸虞庠。虎贲万骑森罗列，雁序诸生俨缀行。已见重准同舜帝，不须无逸戒成王。祖宗基构隆三代，统业相承是肯堂①。
送中济侍郎帅庆得行字（宋·范纯礼）　　押庚韵	为国虽以德，御戎难去兵。夏人久犯顺，边氓常废耕。遣师杨我武，谋帅直非轻。辍自金谷寄，倚以关塞行。壮怀吞猖狂，沈机足经营。新伤乃民力，未振亦军声。既膺阃外寄，当思千里清。吾家世此官，所得蕃汉情。未尝任杀戮，接以信与诚。方略固多在，惟公守其成①。
