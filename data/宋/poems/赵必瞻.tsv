通问蒙古羁留自述（宋·赵必瞻）　　五言律诗　押尤韵	丈夫辞上国，千里为封侯。志似冲天鹄，身如系缆舟。终同刘敬返，暂作子卿留。戈鼓从伊竞，客心岂倦游①。
次寒山寺（宋·赵必瞻）　　七言绝句　押庚韵	可惜邯郸梦未成，数闻僧舍木鱼声。寒鸡有意催人起，早解孤舟晓月行。
句（宋·赵必瞻）　　押真韵	生平许国惭无补，化作东风扫虏尘①。
