佛牙山（宋·胡鉴）　　七言律诗　押尤韵	烈火烹煎沸鼎游，梦回渐觉此身浮。坐忘三载蕉中鹿，卧护一帆天际舟。要识此心如止水，尽将尘迹送牢愁。荆溪莓藓青无恙，待与石亭三日留①。
定业寺（宋·胡鉴）	拂云开紫气，窈窕入幽境。杉森若趋山，竹青无尽境。寒螀互响答，野鸟话深静。暗水冽池光，疏风碎金影。骋怀抖黄埃，吸景别清镜。三年面溪西，所乐尤未竟。出野山益深，佳气为参请。
