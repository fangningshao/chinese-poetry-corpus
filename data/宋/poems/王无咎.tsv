劝岩师酒（宋·王无咎）　　七言律诗　押真韵	腊去东风渐破春，凭轩怅望倍凝神。鸟鸣晓霁声音乐，物被阳和气候新。佳景牵怀吟稍遍，芳杯到手举宜频。灵均空诧离骚好，憔悴终为独醒人①。
麻姑山（宋·王无咎）　　七言律诗　押先韵	仙軿昔日此留连，气象辽辽尚宛然。溪落断崖为远瀑，路从绝顶见平田。千年芝有灵禽戏，一洞云留羽客眠。已乐胜游尘境外，况陪清论酒尊前①。
