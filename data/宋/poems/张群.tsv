谪袁州道中寄苏子美（宋·张群）　　七言律诗　押尤韵	忆昨共系吴门舟，我独千里君独留。江花粲尔不同醉，野月娟然增此愁。谈笑还令舌本强，诗篇顿觉笔锋柔。沧浪书信无消息，鸿雁来时数举头①。
谪袁州寄子美（宋·张群）　　七言律诗　押文韵	去年醉到江花老，忧患相宽独与君。今日天涯又春色，却寻高处望吴云。青红染出化成寺，罗縠翻开秀水纹。风物感人音信少，眼前双燕谩纷纷①。
