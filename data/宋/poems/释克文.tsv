吊黄龙和尚塔（宋·释克文）　　五言律诗　押东韵	示灭师何速，空遗塔此中。僧闲四海锡，谁复九年风。鸟外千峰绕，人间一径通。寥寥朝与暮，唯有白云同①。
云鹤（宋·释克文）　　五言律诗　押尤韵	旦过晚应宿，山堂任去留。孤云能自在，只鹤更优游。楖栗开青眼，袈裟伴白头。未明西祖意，萍迹谩悠悠①。
偈三首（宋·释克文）　　押尤韵	云门抽顾，自有来由。一点不到，休休休休。
遗偈（宋·释克文）　　押屑韵	今年七十八，四大相离别。火风既分散，临行休更说①。
偈（宋·释克文）　　押庚韵	诸佛出身处，东山水上行。目前一弹指，变现自分明。日面月面过，佛手驴脚呈。皆承此恩力，言外度迷情①。
