送友（宋·潘及甫）　　五言律诗　押歌韵	聚首浑无益，送君将奈何。已经贫病后，一任别离多。鬓发新霜雪，衣裳旧薜萝。不堪明月夜，挥手唱骊歌①。
送程给事知越州（宋·潘及甫）　　七言律诗　押灰韵	积年欣慕逸群才，今日皇都喜重陪。行著绣衣归茂苑，醉搀仙履上蓬莱。青云有路千峰见，碧海无波万里开。我欲傍淮先卜筑，隔江招隐望胥台①。
