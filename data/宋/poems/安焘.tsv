清明日赴玉津园宴集（宋·安焘）　　七言律诗　押真韵	帝眷三朝辅弼臣，诏颁禁籞燕慈均。已惊贵老恩荣厚，重叹优贤礼意新。使至屡闻天上语①，酒酣想见洞中春。太平无事忘情久，更接人间事了人②。
重题江干初雪图（宋·安焘）　　七言绝句　押寒韵	曾游沧海困惊澜，晚涉风波路更难。从此江湖无限兴，不如祇向画图看①。
