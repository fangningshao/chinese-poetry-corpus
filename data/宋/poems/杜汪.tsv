□韵呈徐□勘□□□（宋·杜汪）　　五言律诗　押文韵	规广前贤迹，相期幸有君。搜奇辱佳句，纪实待高文。古木风长悄，阴崖日易曛。何时陪胜赏，举手上霄云。
集杜工部句咏寒亭（甲辰夏）（宋·杜汪）　　五言律诗　押庚韵	湖南清绝地，长夏想为情。六月风日冷，炎天冰雪生。蓬莱如可到，心迹喜双清。去郭轩楹敞，幽居不用名。
集工部句题暖谷（宋·杜汪）　　五言绝句　押元韵	作尉穷谷僻，官高何足论。温温有风味，忆昔李公存①。
