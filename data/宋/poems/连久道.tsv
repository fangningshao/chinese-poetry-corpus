洞霄琳宫（宋·连久道）　　七言律诗　押冬韵	玲珑万状石欺玉，开阖千层秀结峰。尚有炎蒸疑夏日，未令新爽洗秋容。龙翔凤舞来天目，水秀山明巩帝封。新见钱塘王气好，中原我欲指迷踪。
翠微亭（宋·连久道）　　七言绝句　押删韵	涌壁千寻古面颜，仰凭天柱俯仙关。松间雕镂轩墀月，未许诗人见一□。
白云歌赠白云道人（宋·连久道）	君不见白云万顷还□去，来去谁能留得住。去处放他秋月明，来时寒破太虚路。等闲为雨复为晴，玄空一点元青青。道人何异白云意，此心了然游杳冥①。
清平乐 渔父（宋·连久道）	阵鸿惊处。一网沈江渚。落叶乱风和细雨。拨棹不如归去。芦花轻泛微澜。蓬窗独自清闲。一觉游仙好梦，任它竹冷松寒。
