和张祜韵（宋·林邵）　　五言律诗　押元韵	山中多白云，云气归如吞。目无尘埃污，耳足清净根。僧归踏层径，鸟远迷孤村。来过人迹少，无客扫松门。
和孟郊韵（宋·林邵）　　五言律诗　押阳韵	山僧庞眉苍，翻径坐禅床。层轩豁远目，静室便异香。微风仙籁响，过雨晴岚光。何须向庐阜，此即真道场①。
诗一首（宋·林邵）　　七言绝句　押尤韵	西来汉水接江流，大别山前旧沔州。看到夕阳无尽兴，一行飞鹭下汀洲①。
