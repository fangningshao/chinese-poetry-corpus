浮碇冈（宋·傅烈）	洪水未必能流山，别岛安得居人间。扶桑夜半光吐焰，铜龙白昼飞尘寰。初闻其事惊且异，传言岂或流千蛮。试将图牒为考订，山中记载皆班班。扶藜喜作山中行，胜处不复愁天悭。楼台自是人隔绝，峰岫直与天回环。凭虚搜冥一眺望，日观朱明两山向。乃知云浮山更浮，二山总在三山上。从来凡眼不见识，怪怪奇奇千万状。我疑灵窦皆国宝，不待山人留心匠。丹崖佛迹直末耳，天巩名山世基仗。干戈昔为闻马嵬，有坛百尺那能开。坐中一笑失道士，国势随灭如烟埃。清庙祀典岁岁举，庆基福地源源来。愿将此山比南山，歌诗直纪山之隈①。
