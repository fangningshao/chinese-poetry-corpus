三洲岩（宋·唐弼）　　七言律诗　押侵韵	峒里光阴经几春，峒前苍木垂千寻。不知空谷当年事，谁识庞眉处士心。残月照人吞远徼，晚风吹梦入幽岑。我来须访神仙宅，好听云端环佩音①。
和经略直阁寺丞赠刘升之蛰龙岩二首（宋·唐弼）　　七言绝句　押虞韵	古人事业不关书，圣处工夫咏舞雩。窈窕崖居辱题品，南阳端有卧龙无。
