中兴寺环翠阁（宋·乔梦符）　　五言律诗　押阳韵	□尽烟波阔，风多客袂凉。清谈饶有致，白日不知长。麦陇高低熟，缫车哑轧忙。归来犹怪早，人影在斜阳①。
鼠莽草（宋·乔梦符）　　押支韵	闻有一草名鼠莽，食之随死不可医。非惟自己受毒烈，辄使妻儿常号悲。本图将此报私忿，不知官府诚难欺。人生乐国岂易得，轻命如此何愚痴。县令惭无功及民，徒有勤恳形诸辞。后来有问谁为此，但道东阳田家儿①。
