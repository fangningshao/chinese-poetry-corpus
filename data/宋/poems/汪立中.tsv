游洞霄（宋·汪立中）　　七言律诗　押删韵	洞天福地萃名山，我喜登临昔所悭。五殿香严如在帝，九山青锁若为关。岩前鸣凤当年事，野外骧龙反掌间。自顾武夷香火吏，真祠梦想不容攀①。
题宝方洞（宋·汪立中）　　七言律诗　押齐韵	篮舆郊上绿阴迷，七十一峰云际齐。我住四窗誇胜境，今观八洞恍真栖。碧簪挺特地如拔，乳窦玲珑步可携。千里客愁为销尽，茶香书外好莺啼①。
甲戌廷对后到洞霄丙戌假守新安又得寄径成诗纪游（宋·汪立中）　　押东韵	忆昔寻幽兴未终，重来洞府访仙翁。十年尘世身将隐，千年华阳路暗通。山水只如前日好，松杉似与老人同。明朝又入黄尘去，回首青山一梦中①。
