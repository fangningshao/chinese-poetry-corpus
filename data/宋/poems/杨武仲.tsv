武仲伏承益之奉议转示晦之佳什谨依元韵次和（宋·杨武仲）　　七言律诗　押鱼韵	素发庞眉一陋儒，常陪龙友到禅居。我随益者诚多幸，人叹贤哉愧有馀。坐上共飞纯玉斝，腰间齐佩白银鱼。高吟清论常终日，会数朋交①信不疏。
承漠公承议颁示佳章谨次元韵（宋·杨武仲）　　七言律诗　押尤韵	当年台阁仰英游，此日还乡接旧俦。共喜故人攀凤翼，伫膺新诏觐螭头。清欢且尽三春乐，闲饮能消五载愁。夸听郢中歌白雪，敢将巴曲强论酬①。
