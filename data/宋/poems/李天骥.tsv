摸鱼儿 灯花（宋·李天骥）	又何须、向明还灭，寒花点缀孤影。玉龙度海吹鱼浪，烟淡宝钗横鬓。斜又整。是虫滴骊珠、两两相交颈。夜长人静。恁玉果低抛，金钱暗卜，此意有谁领。欢娱事，料想凭伊先应。帕绡新泪独凝。银篦未忍轻挑下，只恐暗风吹烬。重记省。怕莫是、明朝有个青鸾信。怎知无定。算只解窥人，人孤影只，成瘦又成病。
