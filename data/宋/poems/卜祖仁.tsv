陈山龙湫（宋·卜祖仁）	陈山苍苍东海头，石壁裂缺藏灵湫。老髯出水欻万丈，青山倒挂黄金虬。神光上腾接烟霭，挟子撄珠浴沧海。雨公载雨推雷车，阊阖门开叩真宰。今年亢旱民罹殃，我侯悯悯心若伤。精诚披露动寥廓，沛然甘泽来滂滂。侯今官转吴兴去，回首神峰隔天宇。愿言变化从云龙，大为苍生作霖雨①。
