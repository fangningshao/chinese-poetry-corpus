题招提院静照堂（宋·李大临）　　五言律诗　押元韵	地胜堂新构，僧闲昼杜门。山林谁乐静，城市亦非喧。客到空弹指，风来不动幡。祗应常宴坐，对镜一无言①。
西园辨兰亭和韵（宋·李大临）　　七言律诗　押庚韵	沙石香丛叶叶青，却因声误得蝉名。骚人佩处唯荆渚，识者知来遍蜀城。消得作亭滋九畹，便当入室异群英。非逢至鉴分明说，汨没人间过此生①。
送张职方出守高安（宋·李大临）　　五言绝句　押虞韵	白首为郎舍，清朝剖使符。一麾荣父子，千里接江湖①。
谒濂溪周虞部（宋·李大临）　　七言绝句　押删韵	帘前①翠霭逼庐山，门掩寒流尽日闲。我亦忘机澹荣利，喜君高躅到松关②。
