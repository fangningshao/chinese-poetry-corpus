建炎丞相成国吕忠穆公退老堂诗（宋·汪伯彦）　　七言律诗　押尤韵	尚父重来国有瘳，再移双袖揖浮丘。进为初迫人閒世，退老仍怀天下忧。娱戏烟霞资辟谷，栽培松菊助吟秋。天心此欲中兴去，蕙帐山猿恐莫留。
东松庵（宋·汪伯彦）　　七言绝句　押冬韵	万夫屹立若临冲，四十年来谒上峰。名遂归来人物改，青青惟有岁寒松①。
句（宋·汪伯彦）　　押微韵	两两泰阶星一色，亭亭华表鹤双归（仗节过家中宴作）。
