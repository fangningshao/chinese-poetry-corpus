严真观（宋·吕公弼）　　五言律诗　押灰韵	卜肆垂帘地，依然门径开。沈冥时已往，思慕客犹来。鸟啄虚檐坏，狐穿古井摧。空馀旧矶石，岁岁长春苔。
琴台（宋·吕公弼）　　五言律诗　押鱼韵	烟树重城侧，琴台千古馀。早为梁苑客，晚向茂陵居。赋给尚书笔，归乘使者车。清风觌旧隐，长日耸乡闾。
送桂州张田经略迁祠部（宋·吕公弼）　　七言律诗　押庚韵	拂云楼观壮南城，符竹从来选择精。地压坤方诸国重，官迁汉省左曹清。霜严塞幕论兵略，春满农效①劝火耕。王佐才高时望治，归来持橐上蓬瀛。
