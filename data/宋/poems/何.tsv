采桑子（宋·何）	百花丛里花君子，取信东君。取信东君。名策花中第一勋。结成宝鼎和羹味，多谢东君。多谢东君。香遍还应号令春。
虞美人（宋·何）	分香帕子揉蓝腻。欲去殷勤惠。重来直待牡丹时。只恐花知、知后故开迟。别来看尽闲桃李。日日阑干倚。催花无计问东风。梦作一双蝴蝶、绕芳丛。
失调名（宋·何）　　押支韵	便饶你、漫天索价，待我略地酬伊。
