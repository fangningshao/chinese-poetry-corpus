祝英台近（宋·向希尹）	晓帘栊，晴院宇，空鸭冷沉水。翠被欺寒，娇困未忺起。厌厌两点眉峰，一痕酒晕，正人在、温柔乡里。甚情味。羞对钗燕筝鸿，胭脂暗弹泪。欲写吴笺，无处问双鲤。倩他轻薄杨花，与愁结伴，直吹到，那人根底。
浪淘沙令（宋·向希尹）	结客去登楼。谁系兰舟。半篙清涨雨初收。把酒留春春不住，柳暗江头。老去怕闲愁。莫莫休休。晚来风恶下帘钩。试问落花随水去，还解西流。
