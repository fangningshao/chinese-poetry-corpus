满庭芳（宋·周云）　　押灰韵	黄蕊封金，素英缕玉，此花端为君开。五云深处，昨夜见三台。天相勋门庆胄，嫖姚后，重产英材。蝉宫客，胸中万卷，荷橐久徘徊（下缺）。
洞仙歌（宋·周云）	千崖滴翠。正秋高时候。橙黄橘绿又重九。有蓬壶仙子、赤鲤来游，风云会，施展经纶妙手。去年称寿处，北斗天浆，今夜天浆挹南斗。听笙箫云里奏，月满琼楼，瑶台上、拥出嫦娥观酒。待脚踏层云倒天河，尽倾向霞觞，与君为寿。
