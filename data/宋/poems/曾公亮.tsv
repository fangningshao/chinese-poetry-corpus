挽老苏先生（宋·曾公亮）　　五言律诗　押支韵	立言高往古，抱道郁当时。铅椠方终业，风灯忽遘悲。名垂文苑传，行纪太丘碑。后嗣皆鸾鷟，吾知庆有诒①。
吊曹觐（宋·曾公亮）　　七言律诗　押虞韵	款军①樵门日再晡，空弮犹自把戈鈇。身垂虎口方安坐，命若鸿毛竟败呼②。柱下杲卿曾断骨③，裤中杵臼得遗孤。可怜三尺英雄④气，不怕⑥山西士大夫⑤。
送程给事中知越州（宋·曾公亮）　　七言律诗　押虞韵	山阴地胜冠江吴，今得贤侯自禁途。侍从暂虚青琐闼，藩宣新剖玉麟符。移时前席辞旒扆，不日重城歌裤襦。想到蓬莱游未遍，已应归步在云衢①。
宿甘露寺（明许国诚《京口三山志》卷二○作曾纡诗，题作《北固楼》）僧舍（宋·曾公亮）　　七言绝句　押灰韵	枕中云气千峰近，床底松声万壑哀。要看银山拍天浪，开窗放入大江来。
句（宋·曾公亮）　　押侵韵	饭思白石红桃米，菜忆黄龙紫芥心①。
