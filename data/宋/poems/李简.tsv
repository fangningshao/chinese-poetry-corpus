送僧归护国寺（宋·李简）　　五言律诗　押真韵	来赴龙华约，归承帝泽新。道高传几祖，言下得何人。水想灵溪健，花饶法界春。自甘铅钝者，犹望指迷津①。
伯时番王礼佛图卷（宋·李简）　　七言绝句　押元韵	佛身充满大千界，莲座玄谈海水翻。融摄群修證圆觉，灵通虚彻卓然存①。
句（宋·李简）　　押未韵	挹香不盈怀，餐英淡无味。
句（宋·李简）　　押尤韵	山绕一城藏古寺，江连二水送孤舟（潼川府）。
