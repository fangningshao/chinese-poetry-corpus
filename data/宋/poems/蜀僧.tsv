题东明寺（宋·蜀僧）　　七言律诗　押尤韵	三十年前镇益州，紫泥丹诏凤池游。大钧播物心难一，六印悬腰老未休。佐主不能如傅说，知几那得似留侯。功名富贵今何在，寂寂招题一土丘①。
赋湖中渔翁（宋·蜀僧）　　七言绝句　押先韵	篮里无鱼欠酒钱，酒家门外系渔船。几回欲脱蓑衣当，又恐明朝是雨天①。
仙坛（宋·蜀僧）　　七言绝句　押庚韵	万叠峰峦耸太清，麻姑曾此会方平。一从宴罢归何处，宝殿瑶台空月明①。
