过董叔达故居（宋·王休）　　五言律诗　押先韵	短石拂荒阡，诵君孝行全。甘泉潜易地，至德上通天。明诏再三下，承欢八十年。草堂遗址在，溪水绕涓涓①。
游普济寺（宋·王休）　　七言律诗　押麻韵	排险凌空入磴斜，参差金碧倚烟霞。一山门里分三刹，万柳湖边带几家。世上无人吞栗棘，国中有佛吐莲花。凭栏凝望遥天表，数点青山似乱鸦①。
