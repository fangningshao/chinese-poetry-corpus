五更枕上（宋·黄虚舟）　　五言律诗　押阳韵	睡觉愁无奈，难禁冬夜长。才听晓钟动，又是世人忙。入市船撑月，朝天马踏霜。布衾绵样软，切莫笑寻常①。
蛾眉亭（宋·黄虚舟）　　七言律诗　押先韵	浩荡长流浪拍天，貔貅十万坐楼船。年年春满江南岸，夜夜风传塞北烟。中界灵祇藏水府，六朝废寝落山边。秋来留得唐时月，捉月今谁是谪仙①。
