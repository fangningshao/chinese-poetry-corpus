木平饲龙亭次韵方巨山（宋·熊与和）　　七言律诗　押文韵	耳见何如得眼闻，山根磅礴极初分。浮沤起灭自潭影，大地晴阴空岭云。何处老人来听讲，他年少府有移文。由来清调须吾辈，幸不山王愧五君①。
唐玄宗铁像（宋·熊与和）　　七言绝句　押麻韵	巍冠攒叠碧云花，坐阅山中几岁华。莫把金丹轻点化，正愁生死困安家。
