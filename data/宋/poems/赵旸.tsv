奉和姚仲美腊梅（宋·赵旸）　　七言律诗　押支韵	阳和都未见芳菲，初喜寒苞发故枝。绝色夐无朱粉态，真香宁许燕莺知。凝愁金谷登楼日，敛黛温泉赐浴时。写作新声传玉笛，谁人持向月中吹①。
题刘资仁韩干饮马图（宋·赵旸）	韩干所画天闲图，县官日给三品刍。不嘶不鸣肥如凫，时时步作康庄衢。饮之曲江戏短芜，沙软风轻乐于于。岂知渥洼真龙驹，垂头戢耳困盐车。圉人太仆反歔歈，瘦骨硉矹甘为驽。不须骧首顾长途，局促骥足何时无①。
