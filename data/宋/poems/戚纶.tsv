送张无梦归天台山（宋·戚纶）　　七言律诗　押微韵	应悔名高藏不得，朝天翻喜放身归。知时多顺时人话，混俗犹披俗士衣。有伴指期玄鹤老，无心高羡白云飞。赤城此去全忘虑，笑我尘劳未息机①。
谕民（宋·戚纶）　　七言绝句　押侵韵	文契多欺岁月深，便将疆界渐相侵。官中验出虚兼实，枷锁鞭笞痛不禁①。
送何水部蒙出牧袁州（宋·戚纶）　　七言排律　押庚韵	连翩作牧蔼嘉声，重叠光华是此行。画隼前驱男子贵，锦衣当昼故乡荣。虎溪驻目曾游熟，采石维舟旧吏迎①。来暮讴谣应载路，迟留桑梓肯忘情。郡楼拥翠峰峦合，井邑交光竹树明。醇酎岂知千日醉②，温泉常见四时清③。下车不问山河改，布政先期狱讼平。何日紫宸偏顾瞩，圣君留意在编氓④。
