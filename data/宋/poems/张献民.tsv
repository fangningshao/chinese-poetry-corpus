山门六题寄圣俞 山门（宋·张献民）　　七言律诗　押灰韵	无路可①通文脊隈，山腰大辟门崔嵬。若非天地功破裂，定是鬼神力凿开。浑浑旁撑苍壁立，空空直贯清风来。祇应便彻仙源去，愿蹑飞云到玉台②。
山门六题寄圣俞 朝阳洞（宋·张献民）　　七言绝句　押质韵	撇衣秉火扪石入，路硬硗确黑如漆。穷深①不见瞿硎生，洞中依旧石藏室。
山门六题寄圣俞 涟漪洞（宋·张献民）　　七言绝句　押庚韵	洞流何处窟穴断，泉向洞中源源生。潺潺万古流不尽，夜夜空照山月明。
山门六题寄圣俞 碧云洞（宋·张献民）　　七言绝句　押庚韵	一窦险若到平处，裂壁忽见天共明。水深不敢投石响，潭中惟恐神龙惊①。
山门六题寄圣俞 紫云岩（宋·张献民）　　七言绝句　押缉韵	朝见紫云生霏霏，暮见紫云归戢戢。有时①飞鸾舞上下，料是仙人潜出入。
山门六题寄圣俞 夕阳岩（宋·张献民）　　七言绝句　押东韵	屹嵲欲到倚山脚，涵云泄雨摩半空。向晚呀然射颓照，叠石烂烂参差红。
山门六题寄圣俞（宋·张献民）　　押药韵	文脊佳峰峦，烟云密帷幕。穷深到幽处，无路通马脚。天意忽芜没，神功为开凿。周环列苍石，直上撑碧落。伏暑坐其下，凛凛风霜作。俗客频往来，只恐却锁钥。
