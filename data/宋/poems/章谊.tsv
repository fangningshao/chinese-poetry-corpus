题饶州永平监百叶黄梅（宋·章谊）　　七言律诗　押阳韵	百叶黄梅照小堂，江南春色冠年芳。洛妃不露朝霞脸，秦女聊开散麝妆。已荐香风来枕席，更留美实特杯觞①。一枝今日欲谁赠，且伴钗头金凤凰②。
绍兴府寒食湖山游人（宋·章谊）　　七言律诗　押先韵	江南春色胜常年，蚕妇耕夫笑语妍。日永湖山纵游屐，夜深箫鼓更划船。羁人半作吴侬语，骚客休吟楚些篇。服叛招携有长算，会移丰乐到齐燕①。
谢事东归史馆相公出饯都门宠贶嘉什感旧怆别黯然衰悰谨次疆韵（宋·章谊）　　七言律诗　押东韵	平生亲契保初终，梦幻凋零念德宫①。朝路时来陪圣相，家山老去逐逋翁。珠玑落纸吟豪健，兰菊浮觞醉面红。台曜转高无复见②，除非书雁到江东③。
夜过鄱阳湖三首（宋·章谊）　　七言绝句　押微韵	风驱残暑月侵衣，仙客乘槎八月归。万顷平湖波不动，夜深鸣橹渡如飞。
