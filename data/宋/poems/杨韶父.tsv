伊州三台令/伊州三台（宋·杨韶父）	水村月淡云低。为爱寒香晚吹。瘦马立多时。是谁家、茅舍竹篱。三三两两芳蕤。未放琼铺雪堆。只这一些儿。胜东风、千枝万枝。
如梦令（宋·杨韶父）	凉月薄阴犹殢。红豆一枝秋思。门外几重山，山外行人千里。归未。归未。又是菊花天气。
长相思（宋·杨韶父）	溪水清。溪水浑。溪上人家数亩园。垂杨深闭门。青罗裙。白罗裙。采尽青蘩到白蘋。江南三月春。
