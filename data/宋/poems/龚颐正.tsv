泰伯庙迎享送神辞三章（宋·龚颐正）	翼翼兮新宫，兰櫋兮枅桂，气总总兮高灵下队。君视八纮兮昔何殊于弃屣，今复何有兮一席之壝。惠我吴人兮曷日以弭。吁嗟君来兮我心则喜，君来不来兮我忘食事①。
陈山龙君祠迎享送神曲（宋·龚颐正）　　押东韵	海波渊沦兮海山巃嵷，其下潜通兮君之宫。时思其母兮来舂容，菖叶生兮杏蒂融。君之来兮雷隆隆，雨我田兮秋芃芃，我之怀兮无初终。
