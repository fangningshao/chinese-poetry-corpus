畅岩（宋·姚嗣宗）　　五言律诗　押尤韵	石作峒房势，水随人意流。两岩长溅雨，五月便惊秋。此景多深趣，吾心真乐游。山翁中宿酒，欲醉五更头。
书驿壁 其一（宋·姚嗣宗）　　五言绝句　押真韵	踏碎贺兰石，扫清西海尘。布衣能效死，可惜作穷鳞。
书驿壁 其二（宋·姚嗣宗）　　七言绝句　押先韵	百越干戈未息肩，九①原金鼓又轰天。崆峒山叟笑不语，静③听松风春昼眠②。
题闽中驿舍（宋·姚嗣宗）　　七言绝句　押元韵	欲挂衣冠神武门，先寻水竹渭南村。却将旧斩楼兰剑，买得黄牛教子孙①。
畅岩怀古（宋·姚嗣宗）　　七言绝句　押先韵	寒谷长留□秋气，畅岩别是一壶天。清风不断名犹在，还继宣尼出圣贤①。
句（宋·姚嗣宗）　　押先韵	大开双白眼，只见一青天（述怀）。
