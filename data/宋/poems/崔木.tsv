和张赛赛（宋·崔木）　　七言律诗　押尤韵	琴书相伴到神州，幸际朋俦过遇①沟。主礼殷勤排燕会，佳人宛转动莺喉。自惭馀子无才学，却使当年与唱酬。尤幸期时再相见，从今应不作花羞②。
最高楼（宋·崔木）	蹇驴缓跨，迢递至京城。当此际，正芳春。芹泥融暖飞雏燕，柳条摇曳韵鹂庚。更那堪，迟日暖，晓风轻。算费尽、主人歌与酒，更费尽、青楼𥱧与筝。多少事，绊牵情。愧我品题无雅句，喜君歌咏有新声。愿从今，鱼比目，凤和鸣。
虞美人（宋·崔木）	春来秋往何时了。心事知多少。深深庭院悄无人。独自行来独坐、若为情。双旌声势虽云贵。终是谁存济。今宵已幸得人言。拟待劳烦神女、下巫山。
