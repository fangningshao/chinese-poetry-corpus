廖仙岩（宋·吴世范）　　五言律诗　押寒韵	治民因得道，浮世学应难。自是神仙骨，非干龙虎丹。松篁排洞罅，楼阁倚云端。此日朝真去，惭为五品官。
白鹤山（宋·吴世范）　　七言律诗　押麻韵	灵坛古迹自来誇，四望峰峦锦簇花。白鹤何来归洞府，青山竟日锁烟霞。言寻庭下烧丹灶，争羡天边返斗槎。我欲离尘换凡骨，愿随风驭到仙家①。
