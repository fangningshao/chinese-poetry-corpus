题东庵广福禅院（宋·施德操）　　七言律诗　押庚韵	何处登临眼最明，雪峰佳处一川平。潮随海月生时上，峰在云天静处横。幢盖神扶乔木影，风雷井闭古泉声。灵踪凿尽翻惆怅，何日游②山报道成①。
论子美渊明诗（宋·施德操）	子美学古胸，万卷郁含蓄。遇事时一麾，百怪森动目。渊明淡无事，空洞抚便腹。物色入眼来，指点诗句足。彼直发其藏，义但随所瞩。二老诗中雄，同人不同曲①。
句（宋·施德操）　　押尤韵	春风两岸客来往，红日一川莺去留（柳）。
