梅雨潭（宋·林石）　　七言律诗　押尤韵	去夏曾同潭上游，荫松坐石濯清流。论文声杂飞泉响，话道心齐邃谷幽。盛暑忽思寻旧好，烦襟顿觉似新秋。也知关决多馀暇，能更重为胜赏不①。
游翠阴洞和朱履常韵（宋·林石）　　五言绝句　押侵韵	松桂擢危岑，烟云昼亦阴。洞门虽不锁，谁测洞中深①。
登福全山（宋·林石）	尝闻陶隐居，经行到兹地。君王屡飞诏，高尚心愈厉。一幅画双牛，谁人知此意。
