诗一首（宋·薛魁祥）	霜风猎猎催寒冬，诸君马首将欲东。出门浩气如长虹，举手欲挂扶桑弓。君家渭阳盖世功，黄沙万里归兵戎。牙旗金甲照天红，江南草木皆春风。黄金筑台高巃嵷，三千珠履誇豪雄。君今联辔登仙篷，绿水依依泛芙蓉。貂蝉出自兜鍪中，猬锋螳斧一扫空。我忝吴下旧阿蒙，铁砚磨尽平生工。于山未见泰华峰，于人未见欧阳公。借君谈天荐口为先容，他日四方上下追逐如云龙①。
