垂虹亭（宋·陈珏）　　五言律诗　押萧韵	高压玉龙腰，参差雁势朝。雄吞五湖阔，平揖两山峣。阑槛中流出，炎蒸白昼消。暂来尘虑息，那复日逍遥①。
蜕龙洞（宋·陈珏）　　七言律诗　押侵韵	潜虬成穴古危岑，曾为编氓霈旱霖。石怪自留千载迹，泥蟠难驻九天心。老松犹学拿云势，群籁浑惊动地吟。潇洒禅关连胜概，追游谁不快烦襟①。
句（宋·陈珏）　　押庚韵	石洞云归春雨足，海门月上夜潮生（灵峰院）。
