和吴正仲观李廷圭墨（宋·庄绰）　　七言律诗　押先韵	赖召陈玄典籍传，肯教边腹擅便便。竟誇削木真馀事，却笑磨人得永年。三友不居毛颖后，五车仍在褚生前。祇愁公子从医说，火煅生分不直钱①。
建炎丞相成国吕忠穆公退老堂（宋·庄绰）　　七言律诗　押东韵	力辞富贵回天上，不事楼台起宅中。问道但怀重舍盖，对优宁兴独延崇。精神宛似初平蔡，信宿那应久在东。帝念中兴思旧德，未容高枕北窗风①。
题长洲张氏舍壁（宋·庄绰）　　七言绝句　押尤韵	昔年随牒佐边侯，愁望长安向戍楼。今日衰颓来泽国，又看烽火照长洲①。
