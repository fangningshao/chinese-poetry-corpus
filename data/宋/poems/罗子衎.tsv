寿林仲乔尊人（宋·罗子衎）　　七言律诗　押删韵	过了元宵八日间，琴堂歌舞献慈颜。七闽山水须眉秀，三楚云烟杖屦闲。痴绝不妨公事了，欢浓莫于酒杯悭。明年今日迎新霈，锦轴荣封鬓未斑①。
三登乐 庆黄守正月廿二（宋·罗子衎）	过了元宵，见七叶蓂又飞。恰今朝、昴宿降瑞。初度果生贤，尽道丰姿绝异。翰林人物，云霄富贵。自栖鸾展骥。迤逦黄堂，每登要路无留滞。暂归来，访松菊，趣装行用济。增崇福禄，寿延千百岁。
