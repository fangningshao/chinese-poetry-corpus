过东坡墓（宋·朱广汉）　　七言律诗　押东韵	文星落处天地泣，此老已亡吾道穷。才力谩趋生仲达，功名犹忌死姚崇。人间便觉无清气，海外何人识古风。平日万篇谁爱惜，六丁收拾在瑶宫①。
自咏（宋·朱广汉）　　七言律诗　押青韵	百万人中隐一身，深如勺水在沧溟。独醒自负贤人酒，天阔难寻处士星。照影自怜湖水碧，高吟赢得蜀山青。城南老树如相问，不枉翻空过洞庭①。
