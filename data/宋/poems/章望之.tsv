和陈述古仙居岩老堂诗（宋·章望之）　　五言律诗　押鱼韵	岩前未老客，期在老樵渔。抚俗多閒暇，开轩适起居。读诗明治乱，学易体盈虚。频许相从否，吾将当故庐①。
明智寺（宋·章望之）　　五言绝句　押元韵	重复青山里，双峰锁寺门。楼耸排云阁，松盘过路根①。
一人泉（宋·章望之）　　七言绝句	一人泉在此山颠，万人可饮闻旧言。顾我无人试此水，盛夏独饮南风前①。
夏昼（宋·章望之）　　押阳韵	一日常百刻，转若车轮忙。千日十万刻，百年能几长。达人齐古今，一生甚微茫。夏日岂为永，而足以较量。人世不足惜，行善乃自彰。无及闲暇时，般乐为淫荒。夷齐饿人者，颜闵非公王。其人品孰亚，周氏与虞唐。亦用仁义积，岂今身未亡。富贵无可恃，莫与公道强。夜思昼以力，四序皆流光。示君夏昼诵，惕惕其自伤①。
句（宋·章望之）　　押虞韵	是水为佳境，中城枕碧湖。楼台万室近，物象几州无①。
