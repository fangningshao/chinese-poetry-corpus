和邵尧夫见寄（时知邓州）（宋·吕诲）　　七言律诗　押先韵	冥冥鸿羽在云天，邈阻风音已十年。不谓圣朝求治理，尚容遗逸卧林泉。羡君自有随时乐，顾我官閒饱昼眠。应笑无成三黜后，病衰方始赋归田①。
寄尧夫三首（宋·吕诲）　　七言绝句　押尤韵	江头五日舣轻舟，欲去迟迟更自留。目断旌旗暮天阔，龙峰峰上倚层楼。
句（宋·吕诲）　　押灰韵	我今从帝为司纠，更有何人植柏台①。
