天池圣灯 其一（宋·萧之敏）　　七言律诗　押豪韵	俯仰区区类桔槔，访幽寻胜自忘劳。云峰一握天还近，雪径千盘地最高。支杖缓行真野逸，拥炉端坐或禅逃。幽人未厌看游客，烂煮园蔬饭老饕。
滴翠楼（宋·萧之敏）　　七言绝句　押真韵	一溪流水漾残春，上有高楼碧瓦新。溪路昼阴元不雨，却愁空翠染衣巾。
天池圣灯 其二（宋·萧之敏）　　七言绝句　押灰韵	细如珠颗大如杯，照夜浮空去复来。神物戏人安可料，密移星斗下岩隈①。
