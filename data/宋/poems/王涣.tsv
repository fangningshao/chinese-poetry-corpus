睢阳五老会诗（宋·王涣）　　七言律诗　押寒韵	分曹归政养耆年，李下何由更正冠。贤相赋诗同啸傲，圣君优诏去①盘桓。庞眉老叟俱称寿，凌雪乔松岂畏寒。屈指五人齐五福，乡人须作二疏看②。
昭庆寺看芍药（宋·王涣）　　七言律诗	一半春光过牡丹，又开芍药遍禅关。久辜佳约违莲社，今续清欢到宝阑。垂露几团花面湿，东风一阵燕泥寒。酒边何味呈奇供，绿笋朱樱正满盘①。
