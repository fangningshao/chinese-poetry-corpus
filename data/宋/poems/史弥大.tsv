挽崔舍人（宋·史弥大）　　五言律诗　押元韵	在昔誇三喜，于今萃一门。周还陪帝学，终始代王言。晋擢倾人望，规陈悉治原。彼苍无处问，才大合调元。
谒越公墓（宋·史弥大）　　七言律诗　押庚韵	满眼松楸护石茔，此来倍觉暗伤情。烟云深处眠翁仲，俎豆香时荐特牲。一寺近回溪水曲，万山青向墓门横。杨花无限萦春思，送我轻舟十里程①。
