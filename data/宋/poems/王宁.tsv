和楼守浮远堂留题（宋·王宁）　　七言律诗	久去乡关始一来，竹舆行乐亦佳哉。还寻童子钓游处，又趁史君旌骑回。风物于人随意好，江山如画得天开。向来纪胜归名笔，喜为重镵置石崖①。
秋夜赏桂（宋·王宁）	秋风吹天香，先著桂枝里。更挹月露清，芬馥唤睡起。揽衣夜未央，泉喧不入耳。有来蕊珠仙，黄袂翠盖底。岂无碧云腴，为君一启齿。醉卧金粟间，绝胜佩兰芷①。
