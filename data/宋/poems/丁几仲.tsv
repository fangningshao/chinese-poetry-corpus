贺新郎 贺人妾生子（宋·丁几仲）	喜溢蟾宫梦。起推衣、平章宝桂，湿鸦飞动。果报佳音传络秀，丹穴雏生彩凤。想孔释、亲来抱送。不羡徐卿秋水澈，试闻声、识破真英种。培杞梓，待时用。当年绛帐承新宠。问何如归来，碧荷香（妾名）重。都是刘郎看承处，多少温柔从臾（怂恿）。会起我嘉宾钦竦（裴秀母事）。左氏公羊，从初所学，看家传、声誉今腾涌。拚醉舞，与谁共。
