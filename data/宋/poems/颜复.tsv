雨霁剡溪（宋·颜复）　　五言律诗　押庚韵	剡溪风雨霁，航苇重行行。到处杨柳色，几家荷叶声。噪蝉金鼎沸，游水玉壶清。最喜鱼梁伴，归帆的的轻。
寄云门运禅师（宋·颜复）　　七言律诗　押冬韵	句溪曲曲剡山重，谁访桑门物外踪。超世有言皆实际，示人无意在机锋。平生怀抱佳高遁，壮岁衣冠锁俗容。每想清蝉心暂寂，秋声萧瑟夜庵松①。
再寄云门运禅师（宋·颜复）　　押庚韵	云门山巅樱叶青，云门山脚阴溪鸣。山翁毁服惧世荣，大心圆静无能名。松间一饭养槁形，石壁几见秋苔生，爱山不免搜其情。缀拾短阕成长行，施子传来奇可惊。爽阔空谷天外声，高风摆荡疑茎英①。
