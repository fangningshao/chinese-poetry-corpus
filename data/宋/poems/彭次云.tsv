曾公岩和曾子宣安抚（宋·彭次云）　　七言律诗　押虞韵	目击烟霞昼卷舒，披榛敲石得蓬壶。洞天日月千年久，人世尘埃一点无。灵药难寻云缥缈，落花不见水萦纡。使君凤阁翱翔近，谩与东山作画图①。
松石峰（宋·彭次云）　　七言绝句　押先韵	同登云级上危巅，松石嵚崟挂晚烟。好是回头遥望处，海波如带石如拳①。
老君岩次刘谊韵（宋·彭次云）　　七言绝句　押元韵	仙驭凌云去几年，九流空苦道家言。何人怀古求遗像，岩穴长蒙雨露恩。
