生公讲堂（宋·何麟）　　五言律诗　押东韵	平地涌岩壑，棱层惊大雄。何曾远人世，直欲傍天宫。白虎威灵在，赤乌缘影空。生公能说法，音与塔铃同①。
外大父丞相初登科为雒县主簿经摄𡊚窑镇税官留诗护国寺中令狐监征录以见寄谨再拜追和而记其后（宋·何麟）　　七言律诗　押麻韵	传翁遗墨剩咨嗟，四海当年尚一家。大老不为今日用，小诗徒遣后人誇。兴来思跨巴滇马，归去方乘下泽车。燕麦兔葵僧舍里，何如梦得访桃花①。
东林院（宋·何麟）　　五言绝句　押歌韵	此地非庐岳，东林邂逅过。我羞陶靖节，僧异远头陀①。
句（宋·何麟）　　押寒韵	明朝一棹夷陵过，始觉吴天楚地宽。
