偈二首 其二（宋·释元易）	若实无为无不为，天堂地狱长相随。三尺杖子搅黄河，八臂那吒冷眼窥。无限鱼龙尽奔走，捉得循河三脚龟。脱取壳，铁锥锥，吉凶之兆便分辉。借问东村白头老，吉凶未兆若何为。休休休，古往今来春复秋。白日腾腾随分过，更嫌何处不风流。
颂（宋·释元易）	拨动乾坤步转移，南观北斗有谁知。金乌暮向西山急，晓逐扶桑半夜飞①。
