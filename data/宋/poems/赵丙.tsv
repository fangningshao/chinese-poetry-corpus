耆英会诗（宋·赵丙）　　七言律诗　押萧韵	新春鼎洛燕英髦，主礼雍容下庶僚。二相比肩官一品，十人华发事三朝。星阶并列瞻台曜，尊酒时行挹斗杓。东颍庸夫最无状，也将颜面趁嘉招①。
东池（宋·赵丙）　　七言律诗　押真韵	东池风物往来亲，兴在那能计酒巡。尘外留心曾待月，壶中满眼只知春。小诗前后题青竹，幽梦寻常访白蘋。鸥鸟亦知今日恨，主人别得两朱轮。
