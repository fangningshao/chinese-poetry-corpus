过姑孰作（宋·李冲元）　　七言律诗　押灰韵	琉璃万顷碧如堆，画栋连云户牖开。晴嶂势吞三楚尽，暮潮声带九江来。六朝寂寞惟流水，孤垒荒凉只旧台。惆怅骑鲸人已老，夜船空棹月明回①。
仰山（宋·李冲元）　　七言绝句　押庚韵	孤云欲作人间雨，流水空传物外声。老柏倚岩高转瘦，寒花著雨坠还生。
句（宋·李冲元）　　押删韵	窄径随溪转，悬崖带藓斑（太平山）。
