送僧归护国寺 其二（宋·王化基）　　七言律诗　押冬韵	岿然傍势浙江东，不羡金庭第一峰。法境常清五十里，妙莲今现几千重。清凉解洗枝头露，变现能飞钵底龙。平日旧游今复到，苍崖邃谷抱长松①。
送僧归护国寺 其一（宋·王化基）　　五言排律　押青韵	振锡诣华京，频频答龙灵。玉阶前见佛，金口内开经。论道穷纲赜，深玄极杳冥。褒崇恩烂熳，教化语丁宁。传作心中印，镌为坐右铭。云飞来北阙，鹤梦去东冥。鼓棹辞梁苑，扬帆过洞庭。到山开御札，鸾凤满岩扃。
句（宋·王化基）　　押尤韵	美璞未成终是宝，精钢宁折不为钩（感怀）。
