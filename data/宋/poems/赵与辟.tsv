贺南谷兄与男孙同科（宋·赵与辟）　　七言律诗　押元韵	暮年骥足骋青云，更喜文星耀一门。观榜同登父与子，策名重见祖和孙。偶然盛事酬先志，剩有奇芳在后昆。我亦瀛洲连步者，相蕲忠孝报君恩。
良坦侄再转福清县赠行（宋·赵与辟）　　七言绝句	甲年谢策志应酬，今日分符力已优。好把丹心悬北阙，春风次第荷纶褒。
赠良坦侄知永嘉（宋·赵与辟）　　七言绝句	墨绶铜章拜命新，鸣琴之治在于今。花封伫见风流似，柳舍休教别人殷①。
