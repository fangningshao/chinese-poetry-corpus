讽死心禅师（宋·释法忠）　　七言绝句　押侵韵	莫怪狂僧骂死心，死心结夏破丛林。丛林明眼如相委，此话须教播古今①。
观水磨牌文有省（宋·释法忠）	转大法轮，目前包裹。更问如何，水推石磨①。
示寂颂（宋·释法忠）　　押东韵	六十六年，游梦幻中。浩歌归去，撒手长空①。
偈二首（宋·释法忠）	张公吃酒李公醉，子细思量不思议。李公醉醒问张公，恰使张公无好气。无好气，不如归家且打睡。
颂古三首（宋·释法忠）	秤锤落井，只有秤衡。两两相忆，分物不平。方始取出乎锤，忽又失却秤衡。始去邻家借觅，衡上不曾钉星。休休，重者从他重，轻者从他轻。
颂古五首（宋·释法忠）　　押庚韵	马驹蹴踏非驴事，要使儿孙脚下行。三日耳聋犹可怪，谩劳灼卜听虚声。
