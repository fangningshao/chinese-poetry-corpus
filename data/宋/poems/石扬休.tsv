谢文瑩师携琴见访（宋·石扬休）　　五言律诗　押灰韵	郑卫湮俗耳，正声追不回。谁传广陵操，老尽峄阳材。古意为师复，清风寻我来。幽阴竹轩下，重约月明开①。
海棠（宋·石扬休）　　七言律诗　押先韵	化工裁剪用功专，濯锦江头价最偏。酷爱几思凭画手，难题浑觉挫诗权。艳凝绛缬深深染，树认红绡密密连。因想当年武平一，枝枝眷赐侍臣先。
句（宋·石扬休）　　押真韵	皇朝四十三龙首，身到黄扉止四人①。
