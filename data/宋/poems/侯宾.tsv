雍千秋有东岩诗信师古和之矣次其韵（宋·侯宾）	洼山插曾云，古诗荫修柏。琅玕缭疏垣，为供窗户碧。地灵轻俗驾，尽扫尘埃迹。一新堂殿容，共诧今胜昔。朅来厕嘉践，深衣曳方舄。荒□障□风，积润藓侵壁。可人茶供甘，乳窦出寒液。□龛明石像，断碑摸铁画。湍江激崩岸，道路几更易。群山碧参差，眼境多克获。穷幽老不能，负我登山屐。狂歌击唾壶，醉墨纷狼藉①。
