被命出镇淮西至任（宋·尤煜）　　七言律诗　押豪韵	万籁无声意转豪，一挥出守敢云劳。臣心耿耿依三殿，予发垂垂有二毛。月黑星光悬帐幕，夜深霜气满弓刀。披衣秉烛终宵坐，待旦乘时演豹韬①。
西湖置酒短歌（宋·尤煜）	春云薄，淡将落。我心良与然，浩荡杳无著。黄鸟枝头语太工，可能唤起东坡翁。眼前妙景供妙咏，钧天吹下乘长风。醉而复醒醒复醉，香山居士今安在。濡首狂歌无限情，一齐付与云山外。
