浣花亭（宋·沈清臣）　　七言律诗　押阳韵	亭近城隈瞰古塘，数行官柳间群芳。沿堤草色连云色，隔岸山光映水光。竹影日筛华径邃，桂花风畅画桥香。他年木拱垂阴合，还有邦人戒剪棠①。
游道场山（宋·沈清臣）　　七言绝句　押微韵	松篁十里绿成溪，短短篮舆入翠微。回首青山已成迹，陇头犹见白云飞。
严滩怀古（宋·沈清臣）	桐庐之山屹如址，桐江之水清见底。间关万里却归来，依旧此山如此水。子陵一节寿汉脉，名与高山俱不死。惜无陋巷为邦学，礼乐不闻古人耳①。
