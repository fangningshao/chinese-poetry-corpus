题应天寺（宋·齐廓）　　五言律诗　押微韵	宝势耸如飞①，檐牙照锦翚。路盘危磴出，僧触断云归。万井分尘界，千岩在目②围。浮生枉③多事，到此合忘机④。
如归亭（宋·齐廓）　　五言律诗　押庚韵	翚飞绮构成，宾至得佳名。岫列千螺出，江涵匹练平。吟看客帆度，坐见钓舟横。独倚雕阑外，令人心骨清①。
句（宋·齐廓）　　押陌韵	祖龙神兵驱不得，挥电成鞭有遗迹（狼山）。
