送南禅和尚东迁灵岩（宋·陈恬）　　七言律诗　押微韵	万方刹境一珠辉，稽首如空无所依。汝浦共瞻云独往，灵岩遥伫锡东飞。烟霞隐现青莲峙，龙象欢呼白拂挥。多谢禅耆来访我，双林风月静相违①。
子规（宋·陈恬）　　五言绝句　押微韵	暮春春已晚，不见子规飞。莫是无归处，山禽不劝归①。
望天台山二绝（宋·陈恬）　　五言绝句　押灰韵	嵩阳不得到，华顶可徘徊。当知吾性分，自有一天台。
寄晁以道求嵩山长松（宋·陈恬）　　七言绝句　押真韵	松上花兮松下根，食之年貌与松邻。君今既是松间客，采送衰翁亦可人①。
谢葛汝州宁卿遗公库酒肉薪米（宋·陈恬）　　七言绝句　押寒韵	不是故人供禄米，初非县令给猪肝。养贤礼厚隆三簋，拜赐恩深艳一箪①。
题画扇（宋·陈恬）	万里稻粱高兴，谁将出入君怀。已讶天边月上，更疑蘋末风来①。
句（宋·陈恬）　　押青韵	嵩阳读水经①。
句（宋·陈恬）　　押真韵	雪晨消磨一半春。
