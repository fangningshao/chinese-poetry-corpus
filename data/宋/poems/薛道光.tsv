还丹复命篇 五言十六首（宋·薛道光）　　五言律诗　押先韵	有物含灵体，无名本自然。赤龙藏宇宙，白虎隐丹田。北斗南辰下，眉毛助睫边。灰心行水火，定息见真铅。
临终颂（宋·薛道光）　　五言绝句　押先韵	铁马奔入海，泥蛇飞上天。蓬莱三岛路，元不在西边①。
桔槔颂（宋·薛道光）　　七言绝句　押支韵	轧轧相从响发时，不从他得豁然知。桔槔说尽无生曲，井里泥蛇舞柘枝。
还丹复命篇 七言三十首（宋·薛道光）　　七言绝句　押庚韵	万物皆从一气生，天清地浊禀生成。真龙真虎才交媾，一鼎红铅鍊甲庚。
又诗一首（宋·薛道光）　　七言绝句　押庚韵	拂掠廛中碍眼尘，休将大道付人情。堪矜自古神仙辈，持故如愚不作声①。
