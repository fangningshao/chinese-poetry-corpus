早春游东山石洞（宋·孙子秀）　　五言律诗　押灰韵	穹石丹崖出，攒峰万壑回。古苔阴洞寂，新雨绿波开。渡绝移丛筱，飞春泛落梅。东山有夙尚，且尽手中杯①。
游丹山（宋·孙子秀）　　七言排律　押有韵	四明洞天居第九，巨灵擘石开窗牖。扪萝陟巘不惮劳，同行况遇忘年友。老苔护石苍虎闲，飞瀑悬岩玉龙吼。豁然人与境俱胜，醉歌拍缶忘升斗。固知壶中别有天，未必醉翁真在酒。徘徊步月澹忘归，世事浮云竟何有①。
