宝林寺（宋·王英孙）　　五言律诗　押萧韵	飞来几千载，台殿压岧峣。落日飞仙鼠，秋风下健雕。山腰危露石，海眼暗通潮。堪叹玄英后，诗名竟寂寥①。
岳王墓（宋·王英孙）　　七言绝句　押尤韵	埋骨西湖土一丘，残阳荒草几经秋。中原望断因公死，北客犹能说旧愁①。
题高房山夜山图（宋·王英孙）　　七言绝句　押寒韵	等闲吴越在毫端，叠巘微茫月影寒。一曲危阑人独倚，江山浑作梦中看①。
