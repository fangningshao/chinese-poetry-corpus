赠庵僧（宋·陈松龙）　　五言律诗　押元韵	独羡为僧者，尘缘不到门。采薪松落子，移径竹生孙。古井汲云气，寒山招月魂。犹怜生死海，应□出前村①。
海棠（宋·陈松龙）　　七言绝句　押元韵	移根千里入名园，酒晕红娇气欲昏。待得太真春睡醒，风光已不似开元①。
酴醾（宋·陈松龙）　　七言绝句　押微韵	布叶敷条翠作围，自生芒刺护裳衣。莫嫌野兴难拘束，只伴春风亦见几①。
句（宋·陈松龙）　　押庚韵	梨花春二月，杜宇夜三更（梨花）。
