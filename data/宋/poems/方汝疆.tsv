江上晚行（宋·方汝疆）　　七言律诗　押阳韵	疏云薄日冷吴江，江色芦花共渺茫。四五点山烟霭淡，两三枝桨水云长。游鱼避网惊微浪，幽鹭窥汀下夕阳。兴罢归来更回首，满身明月踏溪霜①。
舟行江上（宋·方汝疆）　　七言绝句　押齐韵	平林漠漠暝烟齐，竹树萧疏望眼迷。相唤几声何处雁，断霞明处一行低①。
江上晚望（宋·方汝疆）　　七言绝句　押微韵	柳边茅舍倚渔矶，沙上轻禽贴水飞。千顷夕阳秋练净，谁家一叶晚来归①。
