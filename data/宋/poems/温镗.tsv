折丹桂（宋·温镗）	秋风秋露清秋节。秋雨过、秋香初发。二仙生值好秋天，气却与、秋霜争烈。秋霄开宴群仙列。秋娘唱、秋云低遏。寿杯双劝祝千秋，镇长对、中秋皓月。
少年游 其一（宋·温镗）	东风先报上林春。枝上晓莺新。凌虹御气，鞭鸾翳凤，来辅玉晨君。稳步丹墀青云路，金鼎侍调羹。南极光中，五云多处，长伴老人星。
