薛瓜庐吾宗人也吾不得而见之得见其诗斯可矣太息而题于卷杪（宋·薛美）　　七言律诗　押寒韵	结庐兄弟近长安，弊却儒冠竟不弹。自茹芝来轻汉召，肯将瓜去博唐官。贫多乐事清无尽，手写新诗墨未乾。史笔须评隐君传，姓名应作古人看①。
咏柳（宋·薛美）　　七言绝句　押庚韵	一撮娇黄染不成，藏鸦未稳早藏莺。行人自谓伤离别，枉折无情赠有情①。
