黄陵题咏二首（宋·林采）　　五言律诗　押支韵	舣棹黄陵岸，虔趋帝女祠。奠椒随楚俗，拂石读韩碑。北渚来何远，南巡事莫追。凄然鼓灵瑟，起舞想冯夷。
劝耕（宋·林采）　　七言律诗　押鱼韵	钓螺江上一耕夫，误挂簪裳计已疏。来此劝农申告诫，要渠僇力事耕锄。田畴耒耜能无倦，禾稼收成自有馀。户晓更烦诸父老，俾知太守意劝渠。
登览（宋·林采）　　七言律诗　押阳韵	二十四峰排玉苍，天开岩洞若堂堂。坛星七点夜横斗，石佛三身时放光。神护奎文常炳焕，仙遗丹灶久凄凉。登临不觉江村暮，归旗翩翩渡野航①。
句（宋·林采）	江浙东头六劝耕，随缘却到古南平（劝农）。
