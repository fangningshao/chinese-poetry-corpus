崇教院（宋·徐璹）　　七言律诗　押元韵	岩僧结栋何勤勤，殿合岧峣势欲奔。秋洗江光浮绀瓦，山盘树影入青轩。相逢未免同尘眼，何日安禅慰病魂。欲借上方留一枕，梦随寒磬过天门①。
春日醉中作（宋·徐璹）　　押沃韵	惊雷殷殷南山曲，一夜山前春雨足。美人睡起怯轻寒，衣褪香绡红减玉。朝云霭霭弄晴态，野柳狂花无管束。东风也自足春情，吹皱两溪烟水绿①。
句（宋·徐璹）　　押灰韵	满城风物来春色，万里江山入酒杯（萧相楼）。
