挽于湖（宋·施士衡）　　七言律诗　押庚韵	涌泉词笔坐中惊，天付斯文以道鸣。独步蟾宫丹桂选，濡毫纶阁紫微清。绝弦恸哭人琴丧，埋玉凄凉柱石倾。一见那知成永别，重来天路问骑鲸。
复挽（宋·施士衡）　　七言律诗　押鱼韵	十年帅钺倦驰驱，适意方谋一壑居。贾谊有才终太傅，薛收无寿处中书。伤心风月江心古，过眼光阴梦幻虚。红紫飘零春色尽，后凋松柏独萧疏①。
