武夷（宋·石建见）　　七言律诗　押豪韵	拂散征尘曳素袍，小鞍乘兴过林皋。溪山九曲云烟合，宫阙万年星斗高。天柱插空留鹤驾，仙船横石待鲸涛。玉笙吹彻金鸡叫，落尽岩前几树桃。
集峰名（宋·石建见）　　七言律诗　押寒韵	大王高住碧云间，玉女风鬟相对看。画鹤有年游瀚海，钓鱼何日起波澜。工添一线仙机就，酒尽三杯茶灶乾。醉听鼓楼声已远，幔亭环佩响珊珊①。
