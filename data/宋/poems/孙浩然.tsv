离亭燕/离亭宴（宋·孙浩然）	一带江山如画。风物向秋潇洒。水浸碧天何处断，霁色冷光相射。橘树荻花洲，掩映竹篱茅舍。天际客帆高挂。烟外酒旗低亚。多少六朝兴废事，尽入渔樵闲话。怅望倚层楼，红日无言西下。
夜行船（宋·孙浩然）	何处采菱归暮。隔宵烟、菱歌轻举。白蘋风起月华寒，影朦胧、半和梅雨。脉脉相逢心似许。扶兰棹、黯然凝伫。遥指前村，隐隐烟树，含情背人归去。
