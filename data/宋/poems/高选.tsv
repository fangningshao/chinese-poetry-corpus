瑞安县咏怀（宋·高选）　　五言律诗　押尤韵	一经逢圣世，衔诏下神州。才陋惭无补，官卑得自由。刑威存抚字，赋役敢诛求。何日乘公暇，溪山策骑游。
太息（宋·高选）　　五言律诗　押支韵	天运逢南度，和成势已移。山河怜破碎，草木亦伤悲。铁骑驰中土，烽尘隘北陲。哀臣双泪眼，岂畏朔风吹①。
题家信后（宋·高选）　　七言律诗　押庚韵	十载慇勤训子情，礼闱今幸占微名。彤庭策献三千字，鹏海风抟九万程。帽插宫花琼宴罢，身沾仙露赐衣荣。瞻云北阙人迢递，空忆高堂雪鬓生。
