伤春曲（寄王山）（宋·盈盈）	芳菲时节，花压枝折。蜂蝶撩乱，阑槛光发。一旦碎花魂，葬花骨。蜂兮蝶兮何不来，空使雕阑对寒月。
寄王山（宋·盈盈）　　押东韵	枝上差差绿，林间簌簌红。已叹芳菲尽，安能樽俎空。君不见铜驼茂草长安东，金玉镳勒雪花骢。二十年前是侠少，累累昨日成衰翁。几时满饮流霞钟，共君倒载夕阳中①。
