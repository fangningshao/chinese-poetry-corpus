送长子琳连州刺史入觐（宋·章颖）　　五言律诗　押先韵	冲雪登长道，吾儿更勉旃。人常谈作郡，汝且去朝天。身历穷闾久，条陈正宁前。故人如问我，为说病弥年①。
萧尚书纵目楼（宋·章颖）　　七言律诗　押先韵	深居无事即神仙，况阅丹经第几篇。桂树花开临旧国，榴皮书字彻新砖。琼书玉篆行将见，铁画银钩粲可镌。他日功成升举去，愿分馀庇及姻联①。
桃源观（宋·章颖）　　七言律诗	绕馆参天万树松，倚栏时见翠重重。一坰晓雾浮天外，半夜秋涛落枕中。莫雨断猿愁羃历，夕阳飞鸟度屏风。采苓欲问长生诀，只恐云迷路不通①。
句（宋·章颖）	两州南北护梅关，尽日人行石壁间①。
