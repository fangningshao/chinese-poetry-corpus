题汪水云诗卷（宋·黄圭）　　五言律诗　押侵韵	十日不得出，坐窗窥古音。五言臣武泪，百咏阿雄心。对雪遂忘夜，看诗如听琴。年时尘稿在，便拟石头沉①。
太湖山（宋·黄圭）　　七言律诗　押先韵	一带回环底处山，势如飞楫下平川。须知欲到菩提岸，好是常悬般若船。缆向龙湖宏利济，撑从苦海度人天。当年普照如乘此，无复须巾撒向前①。
宿仪林寺（宋·黄圭）　　七言律诗　押侵韵	探幽适兴访仪林，休听春蛙说雨深。翠竹黄花新般若，青山绿水旧知音。禅盟苏晋情相契，酒恋渊明醉且斟。此去雪峰应不远，肯容杖履谩相寻①。
