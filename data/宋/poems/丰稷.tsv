荷花（宋·丰稷）　　五言律诗　押东韵	桃杏二三月，此花泥滓中。人心正畏暑，水面独摇风。净刹如金涌，嘉宾照幕红。谁歌采菱曲，舟在晓霞东①。
幸太学（宋·丰稷）　　七言律诗　押阳韵	凤幄云开日月章①，九霄呜跸下虞庠。朝元俊②士鸿成列，拱极名臣玉照行。问道贾生称五学，乞言戴圣美三王。上心夙悟周公戒，天下安危自一堂③。
和运司园亭 西园（宋·丰稷）　　押覃韵	仙化①二十四，境远难遍探。锦城使君园，雅与云洞参。回光试一览，紫翠绝西南。池映金波静，花沾玉露甘。
句（宋·丰稷）	日来月往无成期，好把心源早夜思①。
