马城（《南宋古迹考》卷下作塍，诗首句西城亦作西塍）花窠（宋·吕午）　　五言律诗　押支韵	老子西城住，今踰十载期。栽花成茂树，种柳长高枝。移接从渠巧，誇传到处知。担头挑卖去，一一是趋时①。
凤凰台（宋·吕午）　　七言律诗　押尤韵	古台曾说少年游，弹指惊嗟岁月流。山似三神浮碧海，城如一虎卧崇丘。凤凰去后遗陈迹，白鹭来时认旧洲。但得风寒无罅隙，江河举目不须愁①。
大涤洞留题（宋·吕午）　　七言律诗　押先韵	武皇御宇好神仙，帝遣初开此洞天。山转九回藏紫府，涧萦百折走寒泉。栖真飞鼠□当日，大涤神龙似昔年。解与名山传不朽，祇今惟有大苏篇①。
和岳王庙壁上韵（宋·吕午）　　七言律诗　押真韵	当年唯说岳家军，纪律森严孰与邻。师过村村皆按堵，功成处处可镌珉。威名千古更无敌，词翰数行俱绝尘。拟取中原报明主，亦劳馀刃到黄巾①。
开寿寺壁记（宋·吕午）　　七言绝句　押先韵	四顾云山满目前，却从此地得牛眠。问君此计何为早，且住人间五百年①。
题仁义寺（宋·吕午）	寺以仁义名，当求仁义实。祇在毫釐间，遂分儒与释。千载几万言，未能合为一。大笑出门去，莫问成陈迹。
句（宋·吕午）	杏城西城翁幽居①。
