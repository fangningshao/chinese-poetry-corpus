季子庙（宋·史隽之）　　七言律诗　押东韵	千载江滨季子宫，联镳款谒骤西风。清名长逐秋潮壮，遗迹应随夕照空。管领物华输酒圣，平章古意属诗翁。想君岸帻风尘表，笑我埋头雁鹜中①。
君山（宋·史隽之）　　七言律诗　押删韵	酾酒临江望石湾，松风引上白云关。潮吹海雨来无际，帆遂天风去不还。千仞振衣聊遣兴，一江如带敢偷闲。老怀抚事偏多感，莫拮②中原几点山①。
望海潮 浮远堂（宋·史隽之）	危岑孤秀，飞轩爽豁，空江泱漭黄流。吴札故邱，春申旧国，西风吹换清秋。沧海浪初收。共登高临眺，尊俎绸缪。凤集高冈，驹留空谷接英游。八窗尽控琼钩。送帆樯杳杳，潮汐悠悠。千古兴怀，关河极目，愁边灭没轻鸥。淮岸隔重洲。认澹霞天末，一缕青浮。未许英雄老去，西北是神州。
