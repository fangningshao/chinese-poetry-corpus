次韵仲举知府徽猷劝农出郊（宋·成大亨）　　五言律诗　押庚韵	鹤盖群山晓，熊旗爱日明。万夫观拥路，千耦劝深耕。江熟渔歌闹，山丰社鼓声。老农醉酺饮，鼓舞暮归情①。
游石桥（宋·成大亨）　　七言律诗　押东韵	昙花亭下卧晴虹，两瀑交流雪喷洪。已许银灯观浚壑，未瞻秋月印长空。龙盘修榜千峰霁，金吼霜钟半夜风。念我宿根惟德本，为除冥障与心通①。
建炎丞相成国吕忠穆公退老堂（宋·成大亨）　　七言律诗　押元韵	调燮勋庸万国欢，暂携造化入名园。芝兰绕砌初争秀，桃李成蹊自不言。沧海从龙扬巽翼，虞渊取日破妖昏。功存社稷膺宸眷，莫滞芳菲远帝阍。
