送别赵紫芝（宋·刘正之）	夫君落落大雅姿，声名早与贺白驰。锦囊千首不疗饥，非诗穷人穷乃时。忆昔闻君未识面，独传句法誇清健。朅来白下一相逢，倾盖论心曾几见。划然起柁春江流，我亦江头寻去舟。人生相聚会有别，江水江花无尽愁。万事不如归去好，石田茅屋生春草。如君自是玉堂仙，轻车缓辔长安道。春日迟迟柳依依，攀柔条兮送君归①。
