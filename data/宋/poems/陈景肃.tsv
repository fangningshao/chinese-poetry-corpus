怀高东溪二首 其二（宋·陈景肃）　　五言排律	谔谔东溪士，吹箫涧谷春。一别阻云水，相思劳梦魂。五湖秋夜月，三岛春空云。璚标月夜见，玉唾云閒闻。何当一返驾，吟弄终乾坤①。
试剑石（宋·陈景肃）	将军大宝剑，磨久苍崖斑。一日试利刃，断石倚两山。倒枕泉水碧，生光斗牛丹。至今胡虏过，目顾骨先寒。
怀高东溪二首 其一（宋·陈景肃）	凿泉莫太深，太深井难汲。登山莫太高，太高顶难立。山顶仰可观，井渊俯可挹。那知鸿鹄飞，海杳①无消息。
