题惠山次韵蒋叔任观溪涨（宋·袁植）　　五言律诗　押尤韵	烟曳平川上，云屯翠岭头。雨淫成大浸，堤溃失安流。地入三吴窄，山馀九陇浮。不应昏垫后，始用济川舟①。
题惠山练师竹轩（宋·袁植）	子猷喜种竹，太白喜乘月。俛仰云泥间，胜事俱清绝。况乃吾庐幽，风烟浩一丘。竹虚能受月华白，月白能牵竹翠浮。不应玉垒李太白，长对山阴王子猷。未携花下一壶酒，已登残夜水明楼。人间好景四并难，无如月下春琅玕。影摇金锁碎，光动剑芒寒。魂醒耿不寐，哦诗坐长叹。
