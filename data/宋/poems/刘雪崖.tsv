客邸（宋·刘雪崖）　　五言律诗　押阳韵	蟠蟀吟空壁，秋深夜渐长。月华清似水，露气重于霜。醉后梦难记，兴来诗欲狂。西风何处笛，唤起客思乡①。
村居即事（宋·刘雪崖）　　七言律诗　押文韵	数声鸡犬自相闻，借得茅庐住水濆。梅欲黄时常是雨，稻才青处便如云。忧时每叹朝廷远，学稼方知畎亩勤。若使徵书到岩谷，北山又恐动移文①。
