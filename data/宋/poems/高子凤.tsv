白莲花（宋·高子凤）　　五言律诗　押蒸韵	地产枝莲异，莲宫自此兴。殊祥天不靳，奇艳雪堪陵。魄化疑吴女，碑传有蜀僧。何当寻胜概，吟断佛前灯①。
松泽西亭（宋·高子凤）　　七言绝句　押尤韵	松泽亭前山色幽，洙泾渡口荻花秋。离钩三寸无人会，一棹东西独未休。
题杨补之墨梅卷（宋·高子凤）　　七言绝句　押微韵	篱根玉瘦两三枝，为绕吟香夜不归。安得密林千亩月，仰眠吹笛看花飞①。
