题张也愚草书中庸（宋·赵与时）　　七言律诗　押鱼韵	学就右军家数字，笔成东鲁圣人书。鸾翔凤翥三千许，鹤发鸡皮七十馀。从昔晋碑那写此，近来燕说正纷如。平生嗜好同羊枣，展玩吟哦又起予①。
诗二首 其一（宋·赵与时）　　五言绝句　押纸韵	达人澄此心，肯为万法起。眼看声色尘，不直一杯水。
诗二首 其二（宋·赵与时）　　七言绝句　押虞韵	粲粲香粳雪不如，新菘况复满杯盂。侯门肉食纷纷是，有此清奇风味无①。
大涤洞天留题（宋·赵与时）　　七言绝句　押先韵	悬知凡骨本难仙，谁遣来登大涤天。篝火既容窥洞穴，抚栏又得听岩泉①。
句（宋·赵与时）　　押庚韵	花似于人曾识面，鸟如对客自呼名。
