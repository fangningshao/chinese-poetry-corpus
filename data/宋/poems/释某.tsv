罗隐题诗石（宋·释某）　　七言律诗　押齐韵	峭壁巉岩枕碧溪，昔贤曾过此留题。一时章句今人忆，万古声名与日齐。山色浅深来白鹤，水光溜泻漾金鸡。我来吊古寻遗迹，只有渔翁傍石梯①。
问诠禅师（宋·释某）　　五言绝句　押支韵	觌面难逢处，如何顾鉴咦。乞师垂半偈，免使后人疑①。
石𥯦（宋·释某）　　七言绝句　押尤韵	路绕崖悬万仞头，檐泉带月几时休。个中拨转通天窍，人自安閒水自流①。
