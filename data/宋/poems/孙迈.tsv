刘仙石诗（宋·孙迈）　　五言律诗　押元韵	珍重标前史，名教万古存。谁知刘越石，便是洞天门。变化终□测，神仙未易论。后人采扣处，白石又黄昏①。
游齐山寺寻陈鸿断碑（宋·孙迈）　　七言律诗　押支韵	万木参天绕寺篱，一声孤磬彻江湄。楼边已失陈鸿记，亭上犹存杜牧诗。细雨乍经岩溜响，嫩苔长积石桥危。知予好古心常切，僧与前山觅断碑①。
题义门胡氏华林书院（宋·孙迈）　　七言律诗　押鱼韵	浔阳风景接洪都，传说胡君四世居。诗句满朝皆诵咏，君王旌孝表门闾。数闻过客谈多惠，几欲凭僧去借书。若把公卿名刻石，共瞻驷马慕相如①。
简寂观作（宋·孙迈）　　五言绝句　押先韵	松接朝天路，钟闻贾客船。醮坛秋有月，丹井古无泉①。
