进月堂（宋·章才邵）　　七言律诗　押东韵	不将帘幕碍虚空，为爱清光入室中。满目尽成金色界，胜游宁羡水晶宫。世缘淡泊尤相称，心镜圆明总一同。长照金樽歌酒乐，争如此境乐无穷①。
题严子陵钓台（宋·章才邵）　　七言绝句　押寒韵	短棹夷犹七里滩，人亡依旧水光寒。汉家名节君知否，尽在君家一钓竿。
过清远大家峡（宋·章才邵）　　七言绝句　押麻韵	岩头风急树攲斜，溪畔渔樵十数家。老尽往来名利客，年年秋水映芦花①。
