读史（宋·汪韶）　　五言律诗　押侵韵	南北几离合，江山一古今。秋风驼卧棘，春雨燕巢林。家国兴亡梦，英雄胜败心。九疑呼不起，愁绝暮云深①。
孙武（宋·汪韶）　　七言绝句　押支韵	为忧玩色堕军实，故假陈兵去二姬。却恨此机深莫悟，后人不谏受西施①。
演雅（宋·汪韶）	布谷不耕不穑，巧妇无褐无衣。提壶不可挹酒，络纬宁来贸丝。
句（宋·汪韶）　　押歌韵	十八九常如意少，百千亿任化身多①。
