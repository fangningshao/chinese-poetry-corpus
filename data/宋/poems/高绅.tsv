游峡山飞来寺（宋·高绅）　　五言律诗　押先韵	古寺清江上，维舟夕照前。山根盘到海，塔影直侵天。萝月空禅石，霜钟落客船。秋风懒回首，送目入云烟①。
咏华林书院（宋·高绅）　　七言律诗　押鱼韵	元秀峰前累世居，圣朝旌表振门闾。四方来客多登第，一邑为儒喜读书。诗阁夜闻吟木狖，水亭晴见戏荷鱼。石娇①华表溪山里，晚景寒烟尽不如②。
