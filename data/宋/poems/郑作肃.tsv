中秋登青原台（宋·郑作肃）	去年中秋节，邻州正弄兵。羽檄方四驰，酒觞难一倾。今年当此日，往事久已平。不但櫜弓矢，又复见丰登。桂魄十分满，暮容千里晴。节物向人好，江山入眼明。群峰翠霭郁，静练秋光澄。霜竹裂石响，焦桐号钟清。嶪嶪高台上，飘飘欲云凌。矫首宇宙宽，顾影尘滓轻。今夕定何夕，此身非幻身。谓言坐中客，不饮若为情①。
