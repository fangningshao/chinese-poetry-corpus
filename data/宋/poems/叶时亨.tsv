示郭仲达（宋·叶时亨）　　七言律诗　押歌韵	撮发从游成潦倒，拍肩话旧叹蹉跎。年来对酒诗狂减，老去伤时愁绪多。顾我曳裙今尚尔，念君求禄竟如何。不应例合俱穷踬，造化儿痴故作魔。
泛舟松江（宋·叶时亨）　　七言律诗　押寒韵	短棹夷由落照间，不堪凝望发愁端。雁行影没暮天阔，蘋叶香残秋水寒。朝市触涂成险棘，风波投足却轻安。白鸥盟在容寻理，急办烟蓑与钓竿①。
