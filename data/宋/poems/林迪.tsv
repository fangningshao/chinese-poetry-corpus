教授两为玉蕊花赋长韵富赡清新老病无以奉酬辄用杨史君韵为谢（丙辰）（宋·林迪）　　七言律诗　押麻韵	广行行实称才华，如节鸾和驭宝车。曾燕琼林天一幄，却吟玉蕊市三家。大篇追补唐诗阙①，盛事常流鲁頖誇。别有冰姿延客住，白池剩种白莲花。
大涤洞天留题（宋·林迪）　　七言律诗　押删韵	暇日来游九锁山，登龙踞虎恣跻攀。方瞳皓豁小天下，仙隐清越非人间。秘籍琼科辉映簇，白云朱鹤镇长闲。洞中丹灶开还未，愿觅刀圭驻瘠颜①。
东湖（宋·林迪）　　七言绝句　押微韵	门巷深深过客稀，杖藜闲坐钓鱼矶。醉来一枕华胥梦，肯校人间是与非。
句（宋·林迪）　　押纸韵	为种不同攒核李，过墙便作小陈紫①。
