湘江秋夕（宋·郑茜）　　五言律诗　押尤韵	岳麓长云合，湘江暮霭收。鸿鸣沙渚夜，叶脱洞庭秋。霜竹千丛密，风弦一曲愁。独醒人不见，西岸水悠悠。
睡觉（宋·郑茜）　　七言律诗　押支韵	玉炉香断瑞烟微，小院阴岑夹幕垂。一枕清风人寂后，半窗明月酒醒时。漆园蝴蝶难成梦，巫峡行云想有期。欲曙凄凉精气爽，漏残灯烬画屏攲①。
