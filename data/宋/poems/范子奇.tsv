送程给事知越州（宋·范子奇）　　七言律诗　押东韵	宠命光辉出九重，夕郎捧诏未央宫。辍从近侍优耆德，暂殿名邦抚浙东。道过故乡观昼绣，政成载路播仁风。岂惟越俗欣渐惠，即看延登起茂功①。
承诸公酌别西郊分韵赋诗得戎字（宋·范子奇）　　押东韵	西戎未解严，置帅滥及蒙。自揣非长才，尚使制羌戎。仰赖庙堂算，庶几或成功。此行春已晚，柳丝华正红。联辔向名圃，四筵皆钜公。高韵薄虹霓，笑谈生清风。顾予实何似，有愧参其中。遽然千里别，不辞一樽空。浮云聚与散，临歧西复东。无以报礼意，举目攀飞鸿①。
