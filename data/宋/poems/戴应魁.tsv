凌源阁（宋·戴应魁）　　七言律诗	天风吹铃语不烦，菩提树杪碧阑干。恒河月满三千界，大树云栖五百尊。辟支脑现赤蛇死，玉局手泽苍苔乾。老僧出定蟠龙吼，唤醒诸寮佛子孙。
海月岩（宋·戴应魁）　　七言律诗　押灰韵	谁把巉岩巧凿开，分明幻出小蓬莱。风迎蜃气楼台起，浪涌蟾光宫阙来。海阔鱼龙自吞吐，云深鸾鹤共徘徊。禅师九座经游处，一访遗踪为拂埃①。
