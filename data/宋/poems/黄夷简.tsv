咏华林书院（宋·黄夷简）　　七言排律　押支韵	桐轩潇洒远尘机，伯始英风世不衰。千亩自封轻渭叟，五经同拜重宣尼。衣无常主门多义，仓有馀粮俗共熙。仁智眼前从所乐，利名身外更何思。琴清善召云中鹤，床稳高蓍叶上龟。茶煮玉泉僧至日，酒刍金蚁菊芳时。往来虚席宾朋盛，朝暮过堂子弟奇。万卷诗书归腹箧，地仙踪迹少人知①。
句（宋·黄夷简）　　押阳韵	宿雨一番蔬甲嫩，春山几焙茗旗香（山居）。
