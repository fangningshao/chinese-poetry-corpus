留题资圣寺宗己嘉遁居（宋·刘忠顺）　　五言律诗	院幽庵更小，嘉遁称名尊。展榻殊无地，看山别有门。潮来供菜圃，云过隔城村。了毕如来藏，任他风动摇①。
留题涪州石鱼（宋·刘忠顺）　　七言律诗　押先韵	七十二鳞波底镌，一衔蓂草一衔莲。出来非共贪芳饵，奏去因同报稔年。方客远书徒自得，牧人嘉梦合相先。前知上瑞宜频见，帝念民饥刺史贤①。
