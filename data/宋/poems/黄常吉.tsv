游洞霄宫（宋·黄常吉）　　七言律诗　押东韵	山锁清溪溪锁峰，溪光山色两怡融。松枝点滴衣夹雨，云叶飘扬岩际风。玉室金堂端好坐，石坛乳窦自相通。我生已幸尘缘薄，拟结茅庐天柱东。
游洞霄（宋·黄常吉）　　押尤韵	我厌城市喧，故作林泉游。十事思九错，一笑忘百忧。道念岂不定，俗累良未休。安得弄泉石，味道老一丘①。
