青城山观（宋·释楚峦）　　七言律诗　押青韵	静见门庭紫气生，前山岚霭入楼青。玉坛醮罢鬼神喜，金鼎药成鸡犬灵。岩下水光分五色，壶中人寿过千龄。何当一日抛凡骨，骑取苍龙上杳冥①。
春（宋·释楚峦）　　七言绝句　押先韵	滩漱金沙过枕前，雨丝斜织面尘烟。绿杨红杏宜寒食，紫燕黄鹂聒昼眠①。
隐逸（宋·释楚峦）　　七言绝句　押先韵	杖屦独游栽药圃，琴樽多在钓鱼船。晚来花下敲门者，不是神仙即酒仙。
句（宋·释楚峦）　　押庚韵	临水鹤窥行道影，隔云僧认读书声①。
