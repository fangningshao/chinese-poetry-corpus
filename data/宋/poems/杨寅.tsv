九里岭（宋·杨寅）　　五言律诗　押麻韵	上下各九里，东西只数家。田横梯齿密，松列雁行斜。分镳争岭道，孤往接天涯。为我谢风景，何路不开花①。
龙云寺次罗竦韵（宋·杨寅）　　七言律诗　押鱼韵	路转羊肠望眼舒，篮舆更入道人居。千林黄叶新霜后，四面青山夕照馀。幽梦乍惊鱼鼓响，小诗闲向竹窗书。炉烟茗碗匆匆话，已觉人间万象虚①。
