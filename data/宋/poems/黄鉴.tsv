送李殿省赴任常熟（宋·黄鉴）　　七言律诗　押东韵	吴山紫翠倚晴空，潘令风流向此中。雨饱公田方稼稔，春生香径杂葩红。綵舻衔尾凌波驶，赪鲤骈头荐俎丰。玉季情深重暌索，南云延脰接飞鸿①。
过安仁（宋·黄鉴）　　七言律诗　押东韵	早发磐溪挂短篷，朔风吹雨晓濛濛。润含野色沾衣湿，暖逐春光养土融。图画宛然山远近，人家对住水西东。驿亭记得停车处，枫树曾连夕照红①。
虎啸岩（宋·黄鉴）　　七言律诗　押齐韵	探奇乍入升真洞，泛度先来觅虎溪。劈立高岩容广厦，纡回流水称幽栖。楼台错落通窗牖，石磴参差藉杖藜。无数风光供骋望，更闻山鸟向林啼①。
石门岩壁（宋·黄鉴）　　七言绝句　押先韵	峭壁矗云三峡里，急湍翻雪五湖边。何年造物施神力，移到褒中小有天①。
送梵才大师归天台（宋·黄鉴）	城阙厌纷华，山泉乐清适。瞥然浮杯归，远思浩无极。珍篇蔼昼评，净义留泰译。平生雾霞衣，倏变兰蒲色。美号宠弥天，端居馆香积。孤踪共鸟还，情愔避高弋。烟波一叶舟，风雨两镮锡。佛垄有幽栖，鹰房多善识。把尘话空无，百虑从此息。回瞻辇寺居，不及莓苔石①。
句（宋·黄鉴）　　押尤韵	游鱼波上游①。
