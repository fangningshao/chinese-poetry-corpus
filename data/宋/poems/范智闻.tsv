苍玉洞（宋·范智闻）　　七言律诗　押真韵	山容巀嶭石为身，造化安排气象匀。杳窱一湾开洞府，巉岩四立护风尘。溪光照野疑无夜，树色参天不计春。谁把翠崖磨似玉，喜留诗语记幽人①。
登慈恩塔（宋·范智闻）　　五言绝句　押先韵	独上慈恩塔，疏怀亦慨然。异朝多少事，不改旧山川①。
西江月 赠人博山（宋·范智闻）	紫素全如玉琢，清音不假金妆。海沈时许试芬芳。仿佛云飞仙掌。烟缕不愁凄断，宝钗还与商量。佳人特特为翻香。图得氤氲重上。
