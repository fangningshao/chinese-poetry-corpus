述怀（宋·罗太瘦）　　七言律诗　押先韵	淮海归来二十年，结庐仍向旧山川。既无酒债贫休恨，浪得文名老尚传。晓日轮蹄思柳外，春风羯鼓在花前。如今静听瓶笙韵，犹似当年咽管弦。
题鹤林宫（宋·罗太瘦）　　七言律诗　押删韵	暑往寒来迭世间，有谁十载驻朱颜。骑鲸客去天连水，跨鹤人归月在山。炉火顿消情欲境，剑金须断利名关。烟莎随分岩前绿，猿马不惊春意閒①。
