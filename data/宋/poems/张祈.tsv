吏隐堂为郑参议题（宋·张祈）	平时谷口驰声名，只今朝市心如水。司马政成方外趣，官事莫能相料理。公堂卜筑在人境，钟阜孱颜是吾里。瑶林琼树风尘外，白雪阳春谈笑里。花间有酒可逃禅，客至忘吾还隐几。便应诏登金马门，乐此徜徉聊复尔。君王神圣相伊周，虎豹空山不可留。招我白云二三子，弹冠径出从公游①。
