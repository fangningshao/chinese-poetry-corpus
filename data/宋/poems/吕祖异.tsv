重游洞庭（宋·吕祖异）　　五言律诗　押文韵	重来洞庭野，往事付行云。乐奏思黄帝，珠寒讶鄂君。朝廷用儒术，兵甲洗妖氛。好在胸中策，堂堂整六军①。
呈孙元素（宋·吕祖异）　　七言律诗　押文韵	匹马先来破晓云，千章乔本翠缤纷。山围道院窗窗见，泉出丹池处处分。酒好便能浇磈磊，饭香何必御膻荤。明朝又踏红尘去，多羡烟霞总属君①。
