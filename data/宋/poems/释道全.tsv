题宝严寺（宋·释道全）　　五言律诗	出郭二十里，过山三用村。竹深疑有寺，路僻不知门。万木辞穷腊，三峰佔落曛。灵源正脉在，惭愧有云孙①。
题法安院（宋·释道全）　　七言律诗	半生梦想到山宫，此日殷勤兴莫穷。寺在烟霏空翠里，人游水墨画图中。青松夹道晓云合，黄叶满山秋露浓。满眼新诗酬未尽，再来宁愧锦囊空①。
秋晓（宋·释道全）　　七言绝句　押齐韵	飘飘枫叶草萋萋，云压天边雁阵低。何处水村人起早，橹声摇月过桥西①。
题林景思权巢（宋·释道全）　　七言绝句　押齐韵	不嫌茅把盖头低，为爱平檐野雪迷。自与芦花梦明月，夜①寒空误鹤来栖。
偈（宋·释道全）　　押有韵	一搥打透无尽藏，一切珍宝吾皆有。拈来普济贫乏人，免使波吒路边走①。
