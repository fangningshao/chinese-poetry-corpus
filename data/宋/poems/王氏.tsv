题清风岭崖石（宋·王氏）　　七言律诗　押灰韵	君王不幸妾当灾，弃女抛男逐马来。夫面不知何日见，妾身还是几时回。两行怨泪频偷滴，一对愁眉怎得开。遥望家乡何处是，存忘两字苦哀哉①。
答弟逢原（宋·王氏）　　七言绝句　押支韵	无求子乐我何悲，且与儿曹并日饥。子道合人终不苟，有求虽欲可从谁①。
寄父（宋·王氏）　　七言绝句　押麻韵	西风不入小窗纱，秋气应怜我忆家。极目江南千里恨，依然和泪看黄花①。
戏咏白罗系髻（宋·王氏）　　七言绝句　押灰韵	香罗如雪缕新裁，惹在乌云不放回。还似远山秋水际，夜来吹散一枝梅①。
雪中观妓（宋·王氏）　　七言绝句　押灰韵	梁王宴罢下瑶台，窄窄红靴步雪来。恰似阳春三月暮，杨花飞处牡丹开①。
菩萨蛮 西湖曲（宋·王氏）	横湖十顷琉璃碧。画桥百步通南北。沙暖睡鸳鸯。春风花草香。闲来撑小艇。划破楼台影。四面望青山。浑如蓬莱间。
句（宋·王氏）　　押支韵	不缘燕子穿帘幕，春去春来那得知①。
