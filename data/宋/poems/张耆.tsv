余自天禧元祀解宥密之职首治是邦越期月而移莅他郡于今八载复领藩政再践殊馆仰庙貌□如昔感威灵而长在强抽鄙思以纪岁华（宋·张耆）　　五言排律　押侵韵	雄屏口分寄，珍祠倏再临。翚飞丛宇峻，龙濩伏渊深。蘋藻罗清荐，金匏合雅音。风旌翻凤蜺，晨炷燎榆沉。麝墨披新刻，尘签认旧吟。乐游情未足，残照下西岑①。
