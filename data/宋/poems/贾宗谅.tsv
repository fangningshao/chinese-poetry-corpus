长安上元（宋·贾宗谅）　　五言律诗　押真韵	雍国唯今夜，通衢嘉致新。朱楼万家月，芳树一城春。远近笙簧韵，往来车马尘。星移天欲晓，犹有未归人①。
渝南寒食（宋·贾宗谅）　　五言律诗　押尤韵	异地逢寒食，客情谁与俦。心摇陇云下，身寄楚江头。落絮丝丝恨，飞花片片愁。东风似相念，终日倚扁舟①。
除夜阳口舟中（宋·贾宗谅）　　七言律诗　押尤韵	一年节律今还尽，犹向天涯寄客舟。巫舍箫竽喧竹坞，渔家灯火傍沙洲。殷勤共敬新桃醒，弃废堪嗟旧历头。守岁通宵欲无寐，煎茶几啜渌瓷瓯①。
