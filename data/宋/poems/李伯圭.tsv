送胡季昭谪象州（宋·李伯圭）　　七言律诗　押尤韵	伏马总为刍豆谋，孤忠嫠纬不胜忧。事当言路官无小，理未安时心肯休。千古纲常增砥柱，一身去就等虚舟。恶鸱尽任陵鸾凤，赢得清名雪外州。
挽胡季昭二首（宋·李伯圭）　　押歌韵	危言不畏触干戈，瘴雨蛮烟换玉珂。今古庐陵两胡老，是非儋耳一东坡。拳拳抗志甘三已，恻恻招魂听九歌。信得平生稽古力，初心不为履朝靴。
