和王公觌望日与诸公会于大慈同赏山茶梅花（宋·胡宗师）　　七言律诗　押灰韵	锦水黄金密印开，东南时望滞盐梅。得随剑外同为客，幸逐花前醉倒杯。白玉蕊高枝瘦碧，胭脂萼嫩叶低徊。绮罗不识清诗骨，须趁春风摸石来①。
题双流保国观古柏（宋·胡宗师）	孔明庙前古柏奇，此木气象犹过之。干东彷佛烟焰起，铁龙空驾焚一枝。真人丹诚何所适，世传乘鹤冲天飞。求诗道士心弥坚，试听一诵工曹诗①。
