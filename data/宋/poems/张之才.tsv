广野轩（宋·张之才）　　五言律诗　押鱼韵	城隅荒僻地，潇洒亦清虚。雅有林泉乐，閒同郊野居。小园春自好，幽径客来疏。不学樊迟稼，虞卿喜著书①。
浮云楼（宋·张之才）　　五言绝句　押支韵	安州水西寺，李白旧题诗。今古已堪叹，风烟独昔时①。
去任辞汤庙（宋·张之才）　　七言绝句　押真韵	一官来此四经春，不愧苍天不愧民。神道有灵应信我，去时犹似到时贫①。
