金精（宋·刘韫）　　七言律诗　押先韵	空山何代落星躔，今作阳灵小洞天。试觅丹梯攀绝壁，遥寻绛阙在层巅。霜戈杂沓兵初合，霞佩飘摇女已仙。灵迹羽人同指点，身轻我欲便凌烟①。
场南寺（宋·刘韫）　　七言律诗　押尤韵	晓起阴霾喜绝收，急快①扶酒为春留。落花千点野亭寂，啼鸟一声春寺幽。施食台高禽易啄，长明灯暗鼠潜偷。山僧摘茗吹茶灶，留客殷勤学道州②。
游永丰寺（宋·刘韫）　　七言绝句　押微韵	古寺峥嵘隐翠微，茂林修竹正依依。买山也作他年计，何必傍人□是非①。
