三岩诗 火星岩（宋·卢臧）　　五言律诗　押真韵	岩扃瞰群阜，畴昔道宫邻。荧惑标名旧，浮屠缔构新。石寒长滴乳，池润不生尘。吾到期深入，虬蛇勿噬人。
三岩诗 朝阳岩（宋·卢臧）　　五言律诗　押阳韵	潇湘峻岸傍，岩穴号朝阳。全会江云势，先分海日光。高深惊险易，冬夏返温凉。谁肯弃尘世，探穷仙者乡。
三岩诗 澹山岩（宋·卢臧）　　五言律诗　押尤韵	谁开仙窟宅，非与众岩俦。树响晴翻雨，岚凉夏变秋。禽灵啼复断，云怪吐还收。深羡群僧住，嗟予莫少留。
