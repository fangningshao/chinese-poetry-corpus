寄刘易隐（宋·章仙岩）　　七言律诗　押歌韵	着身尘世易遭魔，是是非非可奈何。心地一生如日月，人情千变自风波。但从正直天须见，到底关防事转多。所以古来真隐者，貂蝉不肯换渔蓑①。
六和塔（宋·章仙岩）　　七言律诗　押侵韵	六和塔上一登临，当景江山入兴深。云出云归天自在，潮来潮去水无心。东南船■①风方顺，西北楼台日向阴。壮矣帝居吴越旧，未甘河洛久湮沉②。
