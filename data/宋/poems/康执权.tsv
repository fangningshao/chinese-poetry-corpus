建炎丞相成国吕忠穆公退老堂诗二首（宋·康执权）　　七言律诗　押元韵	退老堂成席未温，天书夜到领侯藩。周袖申伯保南土，唐起裴公护北门。猿鹤岂应愁旧隐，虎貔方看拥华轩。公家报政由来速，伫入延英觐帝尊。
戏为妓山氏作（宋·康执权）　　七言绝句　押语韵	昔日缇萦亦如许，尽道生男不如女。河阳满县皆春风，忍使梨花偏带雨①。
