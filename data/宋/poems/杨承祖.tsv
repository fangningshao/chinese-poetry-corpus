归耕亭（宋·杨承祖）　　七言律诗　押麻韵	决意归耕景最佳，还珠门外足生涯。数椽卜筑欣成趣，一水流通不用车。负郭有田宜䆉稏，绕城何处不荷花。柴门半掩谁来往，幸有邻僧可觅茶。
𤱶亩不忘君堂（宋·杨承祖）　　七言律诗　押阳韵	一官落拓几星霜，身远朝廷心下①忘。屡拜黄书叨试郡，何惭白首未为郎。云山缥缈如招隐，花木欣荣亦向阳。感激先皇曾赐对，至今朝服带天香②。
归耕亭二首（宋·杨承祖）　　押庚韵	乘兴登临弗杖藤，绝巅未已觉身轻。新开竹径从风入，小坐松冈待月生。江上数峰攒壁立，林间一阁碍云行。凭栏朗诵昌黎句，水碧双增远目明。
