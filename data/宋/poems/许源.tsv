和题落笔峒 其二（宋·许源）　　五言律诗　押支韵	落笔古仙峒，天开一段奇。林深云挂搭，石乱路委蛇。彷佛禅僧骨，糊涂墨客诗。何当了公事，相与问仙期①。
和题落笔峒 其一（宋·许源）　　七言律诗　押微韵	袖拂仙风上翠微，山禽窥我怪儒衣。岩编石室真奇趣，烟盖云幢似远围。彩笔不随仙子去，青峰空伴野云飞。我来续就承天赋，铁笛一声横鹤归。
