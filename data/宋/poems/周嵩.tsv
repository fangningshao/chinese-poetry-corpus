山楼秋夜（宋·周嵩）　　五言律诗　押尤韵	孤形侣云汉，凉思满山楼。高树自吟籁，清樽聊赏幽。检书初志动，抚剑壮心留。蟋蟀不知事，喧声何不休。
讼风（宋·周嵩）　　五言律诗　押歌韵	西风云战急，杀气横干戈。有客怀乡坐，无邻送酒过。布袍欣豫暖，冻笔苦新呵。默诉玄冥后，天涯征戍多。
近闻（宋·周嵩）　　七言律诗　押微韵	斜阳淡紫弄晖晖，泽国霜前落木稀。远忆东皇沉羽驾，近闻山鬼泣萝衣。画溪黑夜双龙吼，霞幕清秋一鹤飞。送尽海天千里目，伶仃洋里有谁归。
晚菊（宋·周嵩）　　七言绝句　押庚韵	落日西风弄晚晴，东篱曲曲灿金英。先生茅舍终年淡，惟有寒芳不世情①。
