知宫高士菊岩（宋·张复）　　五言律诗　押先韵	来游九锁山，忽遇菊岩仙。老翠偃千亩，黄金铺万钱。花经令尹爱，词入北司编。最重水中石，平舟曾为镌①。
送张无梦归天台（宋·张复）　　七言律诗　押文韵	学道探玄务谷神，薜衣疏野见明君。暂来北阙利名地，归去旧山鸾鹤群。洞壑深藏尘外士，冠裳不系岭头云。赤城千仞幽居处，夜籁秋猿枕上闻①。
