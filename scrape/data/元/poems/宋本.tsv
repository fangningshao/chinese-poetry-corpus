殿试罢赋（元·宋本）　　七言律诗　押麻韵	玉堂松桧带晨霞，遥望宸严共拜嘉。逢掖诸生袍立鹄，未央清问墨翻鸦。扶摇九万风斯下，礼乐三千日未斜。从此君王识名姓，烟波惭愧旧渔家。
奉旨降香天妃谢翰林诸公赠诗（元·宋本）　　七言律诗　押支韵	皇帝甘泉受计时，宝奁亲授走冰夷。今朝朝著张骞出，后夜天文李合知。云绕勾吴分贝阙，春生英簜下龙墀。深惭礼乐光华外，剩得曹刘祖道诗。
大都杂诗四首（元·宋本）　　七言律诗　押先韵	抛却渔竿沧海边，拂衣来看九重天。画阑九陌桥如月，绿影千门树似烟。南国佳人王幼玉，中朝才子杜樊川。紫云楼上如渑酒，孤负东①风二十年。
海子（元·宋本）　　七言绝句　押阳韵	渡桥西望似江乡，隔岸楼台罨画妆。十顷玻瓈秋影碧，照人骑马入宫墙。
舶上谣送伯庸以番货事奉使闽浙十首（元·宋本）　　七言绝句　押庚韵	江华江月要才情，多病堪怜马长卿。莫向都门折杨柳，帝乡春色不南行。
送欧阳炳四首（元·宋本）　　七言绝句　押删韵	暖翠空濛故国山，梦中慈母美连环。文明门外春才好，百尺吴船漾绿湾。
滦河吟（元·宋本）　　押泰韵	滦河上游陕，涓涓仅如带。偏岭下横渡，复绕行都外。颇闻会众潦，既远势滂沛。虽为禹贡道，独与东海会。乃知能自致，天壤无广大。
山水翁（元·宋本）　　押真韵	野屋不知今世，山色似含古春。岑寂浑无啼鸟，荒寒略有行人。
