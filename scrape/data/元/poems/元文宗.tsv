自集庆路入正大统途中偶吟（元·元文宗）　　七言律诗　押先韵	穿了氁衫便著鞭，一钩残月柳梢边。二三点露滴如雨，六七个星犹在天。犬吠竹篱人过语，鸡鸣茅店客惊眠。须臾捧出扶桑日，七十二峰都在前。
望九华（元·元文宗）　　七言绝句　押虞韵	昔年曾见《九华图》，为问江南有也无。今日五溪桥上见，画师犹自欠工夫。
