月氏王头饮器歌和杨铁崖（元·李费）	太白入月月欲颓，胡风吹堕（一作度）白龙堆①。血函模糊截仇首，半腕刳作玻璃杯。目眦生红酒微缬，戎王胸堂沃焦热（奇语）。青毡帐下唱胡歌，三十六国皆胆裂（愈出愈奇）。金篦搅红红欲凝，脑中犹作铜龙声（真狐精语）。千年古恨恨未平，怨魄飞作精卫精。君不见，漆身复仇仇未复，地下义人吞炭哭！
