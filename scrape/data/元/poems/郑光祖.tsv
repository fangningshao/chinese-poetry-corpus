蟾宫曲  梦中作（元·郑光祖）　　押麻韵	敝裘尘土压征鞍，鞭倦袅芦花。弓箭萧萧，一径入烟霞。动羁怀，西风禾黍，秋水蒹葭。千点万点，老树寒鸦。三行两行，写长空历历，雁落平沙。曲岸西边，近水湾鱼网纶竿钓，断桥东壁，傍溪山竹篱茅舍人家。见满山满谷，红叶黄花。正是凄凉时候，离人又在天涯。
正宫·塞鸿秋 门前五柳侵江路（元·郑光祖）	门前五柳侵江路，庄儿紧靠着白萍渡。除彭泽县令无心做，渊明老子达时务。频将浊酒沽，识破兴亡数。醉时节笑捻着黄花去。
