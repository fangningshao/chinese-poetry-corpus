放慵（元·王畛）　　五言律诗　押阳韵	愁到心常结，事过心自凉。幽忧漫成疾，慵放且何妨。笼鹤声难出，床龟息稳藏。浮生付天地，澄虑博山香。
晚思（元·王畛）　　五言律诗　押尤韵	薰风向晚急，吹动一身愁。意合情终美，心离事只休。鸟冲残日度，云逐暮天流。今古无穷恨，令人早白头。
早春十咏（元·王畛）	春日流□熙，朱光射屋角。晶荧动几案，焜耀穿帘幕。淑气袭人温，轻寒侧衣薄。晴窗坐对久，盎背真意乐。
自遣二首（元·王畛）	江湖肆鲸鳣，沟渎难容身。人情不千日，世事有两心。朝暮有显晦，日月常升沈。天道我欲问，其理幽且深。
