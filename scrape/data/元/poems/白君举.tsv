酬元遗山（元·白君举）　　七言律诗　押歌韵	梦里薰风湛露歌，花开汉苑旧经过。拾遗老去青春暮，司马归来白发多。横槊赋诗吾岂敢，短衣扣角夜如何。相逢未尽相思话，草色连云水碧波。
题靖节图（元·白君举）　　五言绝句　押沃韵	咄哉灵运辈，竟坐衣冠辱。谁知五柳家，春雨东皋绿。
句（元·白君举）　　押庚韵	欲搜春草池塘句，药裹关心梦不成。
