鹧鸪天 赞亨公（元·智久）	气象轩昂忠政多。轻财重事无如他。僧堂全管数千贯，移塔舍钱念百过。无缝罅，妙祥和。佳声浩浩占高科。旌明行业人称赞，延永芥城拂劫波。
鹧鸪天 赞泉公（元·智久）	头角峥嵘慈济泉。报恩万寿昔参玄。为思方领宜修道，直造灵岩结善缘。栽园果，种福田。四方设药施无偏。而今寿塔小师垒，延永谷城劫石坚。
