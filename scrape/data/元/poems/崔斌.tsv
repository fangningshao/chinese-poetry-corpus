吊李肯斋（元·崔斌）　　七言律诗　押阳韵	一夕司空抚御床，祖龙未死国先亡。只缘西楚无坚壁，致使南州总战场。湘水一川骸骨满，肯斋千古姓名香。我来不见先生面，犹对西风酹一觞。
金山（元·崔斌）　　七言律诗　押灰韵	浩浩长江天际来，中流砥柱独崔巍。风摇万壑秋声动，潮捲千堆雪浪回。山势参差现灵鹫，海波辽阔隔蓬莱。夕阳不尽登临意，倒泻沧溟入酒杯。
