沁园春 武夷行迹（元·章凯）	过了秋风，梅口渐开，山人好归。问近来何事，半成迂阔，半添疏懒，半带憨痴。学剑不成，学书无味，却要寻仙入武夷。这些事，莫粗忒煞，恐是难为。分明说与人知。老谷子胸中奇尽奇。有真炉真鼎，龙盘虎踞，真离真坎，兔走乌飞。待办数椽，山中静坐，却向无中生个儿。休轻笑，看他年华表，鹤有来时。
