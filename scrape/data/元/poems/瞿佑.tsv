青县（元·瞿佑）　　五言律诗　押东韵	来饮青州酒，先乘青县风。川原通赵北，境界入山东。馔设河鱼白，筵供野枣红。沿屯禾黍熟，饱饭乐年丰。
流河驿（元·瞿佑）　　七言律诗　押尤韵	河水滔滔不尽流，今来古往几春秋。波涛不覆渔翁艇，馆舍常迎使客舟。青眼有情惟岸柳，白头无闷是沙鸥。从今解却尘缨去，一任沧波孺子讴。
杨柳青谣四首（元·瞿佑）　　押阳韵	昔闻杨柳青，今见杨柳黄。三秋既迫暮，五更仍飞蝗。
