忆江南（元·苗善时）	清高士，志道体真仙。养浩虚中吹玉笛，凝神真乐吸琼笙。清净莹心天。离欲海，放倒我人山。玄素采阴魔畜道，娄公邪术执为玄。休效损丹田。
步蟾宫（元·苗善时）	阳复乾纯阳姤午。象帝先、是吾玄祖。一气氤氲降甘雨。始恍然、火浮黎土。无极极中诚密锢。玉龙蟠、幽囚金虎。主人轻鼓没弦琴，全不属、宫商律吕。
