潮阳县东山张许庙辞（元·刘应雄）	天将完节付二公，捍蔽江淮婴孤墉。四百馀战挫贼锋，谁知际运阳九穷①。生为人英殁愈雄，桓圭丹舄膺王封②。地无南北锡福同，吏民蒇祀端厥躬③。赵公精诚与神通，植僵起废新斯宫④。巍峨双庙等山崇，镌珉勒石纪丰功⑤。
新州行旅为仓振高芝歌（元·刘应雄）　　押冬韵	仓榕高松，手泽重重。高松仓榕，夹道阴浓①。
