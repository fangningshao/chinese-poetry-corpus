鸿门歌（元·夏溥）	大风扬兮赤云屯，楚人望气皆龙文。当时吾甚笑亚父，幸至彭城疽背死。谁云沐猴竟遭烹，汝乃盛怒咍孺子。嗟哉拔山之力不可得，扶义而西取天下者以三尺！君看项王重瞳舜重瞳，天命乃在隆准公。
吴山谣和铁雅先生首唱（元·夏溥）	中兴过江笑诸人，三十二表哀老臣。倡和国事可斩桧，马上青衣竟何在。采石未靖瓜洲惊，战功今乃归儒生。第一峰前谁立马，夜箭射血来帐下。
