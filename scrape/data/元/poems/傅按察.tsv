鸭头绿 钱塘怀古（元·傅按察）	静中看。记昔日淮山隐隐，宛若虎踞龙盘。下樊襄、指挥湘汉，鞭云骑、围绕江干。势不成三，时当混一，过唐之数不为难。陈桥驿、孤儿寡妇，久假当还。挂征帆、龙舟催发，紫宸初卷朝班。禁庭空、土花晕碧，辇路悄、呵喝声乾。纵余得西湖风景，花柳亦凋残。去国三千，游仙一梦，依然天淡夕阳间。昨宵也、一轮明月，还照临安。
