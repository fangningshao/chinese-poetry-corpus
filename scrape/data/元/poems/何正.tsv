春草（元·何正）　　七言律诗　押微韵	春来无处不芳菲，色透湘帘好染衣。南浦暝烟凫鸟没，曲江寒雨鹧鸪飞。高人有意怜新绿，游子无心恋旧归。淮海年年空入望，六朝王业竟成非！
月（元·何正）　　七言律诗　押支韵	宴罢瑶台出禁迟，玉轮飞上已多时。一天星斗光芒后，万里银河影渐移。素女夜寒初倦舞，嫦娥秋老正含悲。黄沙碛里凉如水，人在青楼有所思。
