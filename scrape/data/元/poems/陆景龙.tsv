纸帐（元·陆景龙）　　七言律诗　押麻韵	溪藤𢷬雪净无瑕，素箔围风绝可嘉。梦入清虚明月照，倦游广汉白云遮。茧窝春煖浮银色，鲛室宵分散玉华。警鹤一声天巳豁，老夫诗思绕梅花。
榾柮窝（元·陆景龙）　　七言律诗　押先韵	安乐窝中兴澹然，灵根斫得自樵仙。地炉伏火春如海，雪屋围风夜似年。香透玉酥和芋拨，脂流琥珀带松燃。绝胜沈水烧金鸭，吹彻参差恼醉眠。
