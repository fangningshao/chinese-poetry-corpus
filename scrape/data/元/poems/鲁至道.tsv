挽樊时中参政（元·鲁至道）　　七言律诗　押庚韵	主将无谋怫众情，贤参有志惜言轻。狐群冲突成妖孽，黔首惊惶望太平。奋志从军全节义，杀身殉国显忠诚。岁寒桥下清泠水，夜夜空闻哽咽声。
挽宝哥参政（元·鲁至道）　　七言律诗　押先韵	香魂俊骨坠深渊，无智无谋亦可怜。妖寇猖狂如有祟，生民凋瘵似无天。芳名苟得千年在，死节应当二日先。欲向西湖酹尊酒，凄风冷雨浪无边。
