绿窗诗十八首（元·孙蕙兰）　　五言律诗　押萧韵	窗里人初起，窗前柳正娇。捲帘冲落絮，开镜见垂条。坐对分金线，行防拂翠翘。流莺空巧语，倦听不须调。
绿窗诗十八首 其三（元·孙蕙兰）　　五言绝句　押阳韵	灯前催晓妆，把酒向高堂。但愿梅花月，年年映寿觞。
绿窗诗十八首 其三（元·孙蕙兰）　　五言绝句　押阳韵	灯前催晓妆，把酒向高堂。但愿梅花月，年年映寿觞。
句（元·孙蕙兰）	露下庭梧叶，风吹月桂花。登楼闻过雁，开户见栖鸦。绣帘当雪捲，银烛背风然。雪晴山显翠，风暖水生纹。萱草当阶绿，樱桃落地红。芍药开时病，荼蘼落处愁。玉钗簪茉莉，罗扇绣芙蓉。窗前垂柳分春色，镜里幽兰对晓妆。花间影过那知燕，柳外声来不见莺。慈亲教婢回金剪，娇妹嗔人夺绣针。妆成宝镜杨花过，行出珠帘燕子归。自倾瓮里春泉水，亲灌阶前石竹花。海棠带雨胭脂重，杨柳凝烟翡翠浓。
