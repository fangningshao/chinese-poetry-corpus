雁儿落带过得胜令（元·高克礼）	寻致争不致争，既言定先言定。论至诚俺至诚，你薄幸谁薄幸？岂不闻举头三尺有神明，忘义多应当罪名！海神庙见有他为证，似王魁负桂英，碜可可海誓山盟。绣带里难逃命，裙刀上更自刑，活取了个年少书生。
和西湖竹枝词（元·高克礼）　　押删韵	第四桥头第一湾，看鱼直上玉泉山。大鱼已逐龙飞去，留得当年旧赐环。
