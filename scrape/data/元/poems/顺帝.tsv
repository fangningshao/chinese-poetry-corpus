答明主（元·顺帝）　　七言律诗　押灰韵	金陵使者渡江来，漠漠风烟一道开。王气有时还自息，皇恩何处不昭回。信知海内归明主，亦喜江南有俊才。归去诚心烦为说，春风先到凤凰台。
御制诗（元·顺帝）	父疾精虔祷上天，愿将己算益亲年。孝心感格天心动，恍惚神将帝命传。母渴思瓜正岁寒，那堪山路雪漫漫。双瓜忽产空岩里，归奉慈亲痼疾安。
句（元·顺帝）	鸟啼红树里，人在翠微中。
