和婕妤怨诗（南北朝·刘令娴）　　押庚韵	日落应门闭，愁思百端生。况复昭阳近，风传歌吹声。宠移终不恨，谗枉太无情。只言争分理，非妒舞腰轻①。
答唐娘七夕所穿针诗（南北朝·刘令娴）　　押麻韵	倡人助汉女，靓妆临月华。连针学并蒂，萦缕作开花。孀闺绝绮罗，揽赠自伤嗟。虽言未相识，闻道出良家。曾停霍君骑，经过柳惠车。无由一共语，暂看日升霞①。
答外诗二首（南北朝·刘令娴）　　押遇韵	花庭丽景斜，兰牖轻风度。落日更新妆，开帘对春树。鸣鹂叶中舞，戏蝶花间骛。调琴本要欢，心愁不成趣。良会诚非远，佳期今不遇。欲知幽怨多，春闺深且暮①。
听百舌诗（南北朝·刘令娴）　　押庚韵	庭树旦新晴，临镜出雕楹。风吹桃李气，过传春鸟声。净写山阳笛，全作洛滨笙。注意欢留听，误令妆不成①。
题甘蕉叶示人诗（南北朝·刘令娴）　　押觉韵	夕泣已非疏，梦啼太真数。唯当夜枕知，过此无人觉①。
摘同心栀子（玉台作支）赠谢娘因附此诗（南北朝·刘令娴）　　押真韵	两叶虽为赠，交情永未因。同心何处恨，栀子最关人①。
光宅寺诗（南北朝·刘令娴）　　押庚韵	长廊欣目送，广殿悦逢迎。何当曲房里，幽隐无人声①。
