侍宴饯东阳太守萧子云应令诗（南北朝·张缵）　　押语韵	仲月发初阳，轻寒带春序。渌池解馀冻，丹霞霁新雨。良守谒承明，徂舟戒兰渚。皇储惜将迈，金樽留宴醑①。
大言应令诗（南北朝·张缵）　　押蒸韵	河流既竭，日月俱腾。罝罗微物，动落云鹏①。
细言应令诗（南北朝·张缵）　　押真韵	遨游蚁目辨轻尘。蚊睫成宇虱如轮（○《类聚》十九）。
