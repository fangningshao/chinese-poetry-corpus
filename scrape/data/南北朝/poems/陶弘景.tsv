告游篇（南北朝·陶弘景）	性灵昔既肇，缘业久相因。即化非冥灭，在理澹悲欣。冠剑空衣影，镳辔乃仙身。去此昭轩侣，结彼瀛台宾。傥能踵留辙，为子道玄津①。
胡笳曲（南北朝·陶弘景）　　押文韵	自戾飞天历，与夺徒纷纭。百年三五代，终是甲辰君①。
寒夜怨（南北朝·陶弘景）	夜云生。夜鸿惊。凄切嘹唳伤夜情。空山霜满高烟平。铅华沉照帐孤明。寒月微。寒风紧。愁心绝。愁泪尽。情人不胜怨。思来谁能忍①。
诏问山中何所有赋诗以答（南北朝·陶弘景）　　押文韵	山中何所有，岭上多白云。只可自怡悦，不堪持寄君①。
题所居壁（南北朝·陶弘景）　　押东韵	夷甫任散诞，平叔坐谈空。不言昭阳殿，化作单于宫①。
和约法师临友人诗（南北朝·陶弘景）　　押先韵	我有数行泪，不落十馀年。今日为君尽，并洒秋风前①。
