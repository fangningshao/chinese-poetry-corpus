赵郡王配郑氏挽词（南北朝·卢询祖）　　押东韵	君王盛海内，伉俪尽寰中。女仪掩郑国，嫔容映赵宫。春艳桃花林，秋度桂枝风。遂使丛台夜，明月满床空①。
中妇织流黄（南北朝·卢询祖）　　押麻韵	别人心已怨，愁空日复斜。然香望韩寿，磨镜待秦嘉。残丝愁绩烂，馀织恐缣（乐府作嫌）赊。支机一片石，缓转独轮车。下帘还忆月，挑灯更惜花。似天河上景，春时织女家①。
