咏画扇诗（南北朝·鲍子卿）　　押霰韵	细丝本自轻，弱彩何足眄。直为发红颜，谬成握中扇。乍奉长门立，时承柏梁宴。思妆开已掩，歌容隐而见。但画双黄鹄，莫画孤飞燕①。
咏玉阶诗（南北朝·鲍子卿）　　押微韵	玉阶已夸丽，复得临紫微。北户接翠幄，南路抵金扉。重叠通日影，参差藏月辉。轻苔染珠履，微淀拂罗衣。独笑昆山曲，空见青凫飞①。
