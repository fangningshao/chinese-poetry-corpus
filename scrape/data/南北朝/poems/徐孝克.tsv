仰同令君摄山栖霞寺山房夜坐六韵诗（南北朝·徐孝克）　　押冬韵	戒坛青石路，灵相紫金峰。影尽皈依鸽，餐迎守护龙。晨朝宣宝偈，寒夜敛疏钟。鸡兰静含握，仁智独从容。五禅清虑表，七觉荡心封。愿言于此处，携手屡相逢①。
仰和令君诗（南北朝·徐孝克）　　押东韵	上宰明四空，回车八道中。洞凉容麦气，岩光对月宫。香来讵经火，花散不随风。涧松无异聒，禅桂两分丛。虚薄诚为累，何因偶会同。暂此乖山北，犹可向墙东①。
