奉和湘东王教班婕妤诗（南北朝·何思澄）　　押阳韵	寂寂长信晚，雀声喧洞房。蜘蛛网高阁，驳藓被长廊。虚殿帘帷静，闲阶花蕊香。悠悠视日暮，还复守空床①。
拟古诗（南北朝·何思澄）　　押文韵	洛浦疑回雪，巫山似旦云。倾城今始见，倾国昔曾闻。媚眼随羞合，丹唇逐笑分。风卷蒲萄带，日照石榴裙。自有狂夫在，空持劳使君①。
