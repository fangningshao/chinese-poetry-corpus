对雨诗（南北朝·刘逖）　　押东韵	重轮宵犯毕，行雨旦浮空。细落疑含雾，斜飞觉带风。湿槐仍足绿，沾桃更上红。无由似玄豹，纵意坐山中①。
秋朝野望诗（南北朝·刘逖）　　押虞韵	驻车凭险岸，飞盖历平湖。菊寒花稍发，莲秋叶渐枯。向浦低行雁，排空转噪乌。若将君共赏，何处减城隅①。
浴温汤泉诗（南北朝·刘逖）　　押麻韵	骊岫犹怀土，新丰尚有家。神井堪消疹，温泉足荡邪。紫苔生石岸，黄沫拥金沙。振衣殊未已，翻能停使车①。
清歌发诗（南北朝·刘逖）　　押真韵	扇中通曼脸，曲里奏阳春。久应迷座客，何啻起梁尘①。
