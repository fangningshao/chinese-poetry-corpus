秋闺有望诗（南北朝·庾丹）　　押文韵	耿耿横天汉，飘飘出岫云。月斜树倒影，风至水回文。已泣机中妇，复悲堂上君。罗襦晓长襞，翠被夜徒薰。空汲银床井，谁缝金缕裙。所思竟不至，持酒清夜分①。
夜梦还家诗（南北朝·庾丹）　　押阳韵	归飞梦所忆，共子汲寒浆。铜瓶素丝绠，绮井白银床。雀出丰茸树，虫飞玳瑁梁。离人不相见，争忍对春光①。
