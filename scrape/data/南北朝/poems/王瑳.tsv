折杨柳（南北朝·王瑳）　　押阳韵	塞外无春色，上林柳已黄。枝影侵云暗，叶彩乱星光。陌头藏戏鸟，楼上掩新妆。攀折思为赠，心期别路长①。
洛阳道（南北朝·王瑳）　　押灰韵	洛阳夜漏尽，九重平旦开。日照苍龙阙，烟绕凤凰台。浮云翻似盖，流水倒成雷。曹王斗鸡返，潘仁载果来①。
长相思（南北朝·王瑳）	长相思。久离别。两心同忆不相彻。悲风凄。愁云结。柳叶眉上销。菱花镜中灭。雁封归飞断。鲤素还流绝①。
