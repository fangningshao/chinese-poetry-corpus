山池应令诗（南北朝·鲍至）　　押灰韵	望园光景暮，林观歇雰埃。荷疏不碍楫，石浅好萦苔。风光逐榜转，山望向桥开。树交楼影没，岸暗水光来①。
奉和往虎窟山寺诗（南北朝·鲍至）　　押萧韵	神心眷物序，访道绝尘嚣。林疏盖影出，风去管声遥。息徒依胜境，税驾上山椒。年还节已仲，野绿气方韶。短叶生乔树，疏花发早条。远峰带云没，流烟杂雨飘。复兹承乏者，颁名厕末僚。愿藉连河涧，庶影慧灯昭。一知衣内宝，衣惭兹地辽①。
