寓居公廨怀保秀才（逊）诗（南北朝·高爽）　　押麌韵	寄止邻城阙，徒在失游聚。卧闻杂沓路，坐对空寂宇。风扉乍开阖，粉蝶时翻舞。若人不在兹，烦忧何得愈①。
咏镜诗（南北朝·高爽）	初上凤凰墀。此镜照蛾眉。言照长相守。不照长相思。虚心会不采。贞明空自欺。无言故新期①。
咏酌酒人（南北朝·高爽）　　押职韵	长筵广未同，上客娇难逼。还杯了不顾，回身正颜色①。
题延陵县孙抱鼓诗（南北朝·高爽）　　押阳韵	徒有八尺围，腹无一寸肠。面皮如许厚，受打未讵央①。
