同郭侍郎采桑诗（南北朝·姚翻）　　押覃韵	雁还高柳北，春归洛水南。日照茱萸领，风摇翡翠篸。桑间视欲暮，闺里遽饥蚕。相思君助取，相望妾那堪①。
代陈庆之美人为咏诗（南北朝·姚翻）　　押支韵	临妆欲含涕，羞畏家人知。还代粉中絮，拥泪不听垂①。
梦见故人诗（南北朝·姚翻）　　押东韵	觉罢方知恨，人心定不同。谁能对角枕，长夜一边空①。
有期不至诗（南北朝·姚翻）　　押齐韵	黄昏信使断，衔怨心凄凄。回灯向下榻，转面暗中啼①。
