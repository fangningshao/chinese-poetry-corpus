观乐应诏诗（南北朝·王暕）　　押养韵	赵瑟含清音，秦筝凝逸响。参差陈九夏，依迟分四上。从风绕金梁，含云映珠网。递奏岂二八，繁弦非一两。幸叨东郭吹，侧陪南风赏。忘味信铿锵，餐和终俯仰。轻尘已飞散，游鱼亦翻荡。恩光实难遇，咏言宁易放①。
咏舞诗（南北朝·王暕）　　押先韵	从风回绮袖，映日转花钿。同情依促柱，共影赴危弦①。
