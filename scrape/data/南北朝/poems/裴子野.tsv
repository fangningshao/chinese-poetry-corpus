答张贞成皋诗（南北朝·裴子野）	匈奴时未灭，连年被甲兵。明君思将帅，方听鼓鼙声。吾生恣逸翮，抚剑起徂征。非徒慕辛季，聊欲逞良平。出车既方轨，绝幕且横行。岂伊长缨系，行见黄河清。虽令懦夫勇，念别犹有情。感子盈编赠，握玩以为荣。跂子振旅凯，含毫备勒铭①。
咏雪诗（南北朝·裴子野）　　押麻韵	飘飖千里雪，倏忽度龙沙。从云合且散，因风卷复斜。拂草如连蝶，落树似飞花。若赠离居者，折以代瑶华①。
上朝值雪诗（南北朝·裴子野）　　押麌韵	沐雪款千门，栉风朝万户。集霰渝丹黻，流云飘绣柱。滴沥垂土膏，阑干悬石乳①。
