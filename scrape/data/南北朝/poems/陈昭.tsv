聘齐经孟尝君墓诗（南北朝·陈昭）　　押灰韵	薛城观旧迹，征马屡徘徊。盛德今何在，唯馀长夜台。苍茫空垄路，憔悴古松栽。悲随白杨起，泪想雍门来。泉户无关走，鸡鸣谁为开①。
相和歌辞 昭君词（南北朝·陈昭）　　押真韵	跨鞍今永诀，垂泪别亲宾。汉地行将①远，胡关逐望新。交河拥塞路，陇首②暗沙尘。唯有孤明月，犹能远送人。
