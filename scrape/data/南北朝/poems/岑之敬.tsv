折杨柳（南北朝·岑之敬）　　押支韵	将军始见知，细柳绕营垂。悬丝拂城转，飞絮上宫吹。塞门交度叶，谷口暗横枝。曲成攀折处，唯言怨别离①。
洛阳道（南北朝·岑之敬）　　押真韵	喧喧洛水滨，郁郁小平津。路傍桃李节，陌上采桑春。聚车看卫玠，连手望安仁。复有能留客，莫愁娇态新①。
对酒（南北朝·岑之敬）　　押寒韵	色映临池竹，香浮满砌兰。舒文泛玉碗，漾蚁溢金盘。箫曲随鸾易，笳声出塞难。唯有将军酒，川上可除寒①。
乌栖曲（南北朝·岑之敬）	骢马直去没浮云，河渡冰开两岸分。鸟藏日暗行人息，空栖只影长相忆。明月二八照花新，当垆十五晚留宾①。
