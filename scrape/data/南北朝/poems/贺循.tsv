赋得夹池修竹诗（南北朝·贺循）　　押支韵	绿竹影参差，葳蕤带曲池。逢秋叶不落，经寒色讵移。来风韵晚径，集凤动春枝。所欣高蹈客，未待伶伦吹①。
赋得庭中有奇树诗（南北朝·贺循）	三春节物始芳菲，游丝细草动春晖。香风飘舞花间度，好鸟和鸣枝上飞。临池间竹偏增绿，依阶映雪纷如玉。温室庭前竟不言，鼓吹楼中能作曲。曾闻远别旧难思，攀折会取赠佳期。长条本自堪为带，密叶由来好作帷。星稀汉转月轮明，徘徊夜鹊屡相惊。欲识幽人兰杜径，山窗芳桂复丛生①。
