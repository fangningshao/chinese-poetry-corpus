游莫愁湖（近现代·王镜寰）　　七言律诗　押尤韵	携樽试茗共登楼，云影天光望里收。柳线绿牵临水榭，藕花红绕采菱舟。英雄占断湖山胜，乐府歌残水国秋。世事沧桑何处问？碧芦汀畔一沙鸥。
咏贯华阁（近现代·王镜寰）　　七言律诗　押先韵	为傍岩腰筑一椽，好留遗迹在林泉。去梯玩月名流已，侧帽填词韵事传。塔影写残衔岭月，钟声穿破隔溪烟。吟诗结社人伊往，且访高僧学坐禅。
