水龙吟 庐山雾（近现代·叶圣陶）	庐山雾景难描，影机画笔都无济。晴峦叠翠，倏萦一缕，缟裾轻曳，顿失前峰，旋迷旁壑，混茫而已。又批封却障，忽开半面，分明见、青螺髻。楼外丛杉挺峙，似迷藏、与人游戏。近株已隐，远株尤显，霎时更检替。变复多端，无分远近，影形俱翳。但排窗雾人，沾衣润席，够清凉意。
蝶恋花 云锦杜鹃（近现代·叶圣陶）	五月庐山春未尽，浓绿丛中，时见红成阵。耀眼好花初识认，杜鹃佳品云锦。攒叶圆端苍玉润，托出繁英，色胜棠樱嫩。避暑人来应怅恨，芳时未及观娇韵。
