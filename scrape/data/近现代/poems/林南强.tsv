江山楼席上走笔赋别（近现代·林南强）　　七言律诗　押庚韵	一往情深是此行，中流击楫意难平。风吹易水冲冠发，人唱阳关劝酒声。意外鲲鹏多变化，眼中人兽漫纵横。临岐一掬男儿泪，愿为同胞倒海倾。
南都将北游以书告别作新阳关三阕以壮其行（近现代·林南强）　　七言绝句　押支韵	立马攀条例有诗，陈词烂调祗增悲。为君改唱仙槎曲，折赠珊瑚七尺枝。
戏作燕台朵颐曲数阕以博南都一笑（近现代·林南强）　　七言绝句　押先韵	乌鱼结队下南天，家在黄河碣石边。九月定知冰未合，燕台斫鲙让君先。
