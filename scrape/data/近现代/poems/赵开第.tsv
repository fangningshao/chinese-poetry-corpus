榆阳奚事感艰屯赵开第恭和荫乔老夫子大人留别榆林士民元韵（近现代·赵开第）　　七言律诗　押真韵	榆阳奚事感艰屯，只手克回雁塞春。拯溺救焚恩已厚，攀辕遮道意何亲。渠魁歼厥名须正，大节凛然性有真。异日昭垂循吏传，居然羽扇并纶巾。
恭读夫子《榆林事记》，见其品节详明，德性坚定，儒者立身之道，可谓至矣。吾辈后学，洵堪奉为法守，故再步原韵，藉表景仰私悃（近现代·赵开第）　　七言律诗　押真韵	陈师已解罢营屯，归隐林园别有春。随分读耕应各半，忘机鱼鸟亦相亲。功成身退嗤文种，实避名追爱法真。非独青毡还旧物，十年还著辽东巾。
