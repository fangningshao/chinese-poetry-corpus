送朱学山先生赴安徽大学法律系任教（近现代·孙家遂）　　五言律诗　押豪韵	历劫犹强健，先生真善刀。青灯疏草木，白首教萧曹。座上春风满，心头秋月高。何时重晤对，醉我若醇醪。
读鲁迅先生小说杂文集四首选二 其一（近现代·孙家遂）　　七言律诗　押尤韵	运交华盖几时休，大夜弥天故国秋。饮弹女郎长寂寞，操刀屠伯自优游。荒坟野草存三户，暴雨狂风动九州。伫立高楼人不寐，要迎曙色海东头。
闻松本事了，为赋一律（近现代·孙家遂）　　七言律诗　押虞韵	磊落情怀似玉壶，登车揽辔忽穷途。人归旧院无鸿影，尘满空巢失燕雏。寒雨凄迷红豆泣，暖风骀荡白杨苏。春回莫起金城叹，健笔应教写远图。
夜读吴战垒《听涛集》（近现代·孙家遂）　　七言绝句　押庚韵	漫比浮沤别有情，从容舒捲见平生。今宵灯火听涛久，韩海苏江总此声。
题《苏舜钦集》二首（近现代·孙家遂）　　七言绝句　押真韵	诣匦投疏有几人，铮铮铁骨出风尘。可怜酒会高谈后，濯足沧浪作隐沦。
送吴光应聘新加城东方哲学研究所（近现代·孙家遂）　　七言绝句　押覃韵	柳绿钱塘春意酣，别君竟夕逞高谈。抟风万里云程远，日丽狮城吾道南。
为曾宓吴山明君合作画赋此，由戴盟先生题（近现代·孙家遂）　　七言绝句　押阳韵	一抹云山入远方，古松奇崛水泱泱。已成莫逆无言语，却在纹枰话短长。
读鲁迅先生小说杂文集四首选二 其二（近现代·孙家遂）　　押先韵	重重围剿一年年，依旧雄辞集外传。岂逐花边弄文学，亦拈故事出新编。么魔笔底形难遁，大树风前立弥坚。且介一亭垂万古，高山仰止意拳拳。
