暗香 和白石均。匑厂词宗属同赋红梅，率尔效颦，即题新刊碧虑商歌，并希正律（近现代·张兰思）	古城暮色。有吟魂飞出，楼头横笛。旧恨凋零，又茁新愁倩谁摘。一卷南华读破，还翻作、灵均骚笔。浑不管、玉树花残，且付与歌席。乡国。梦影寂。怅杜宇不贵，绿草如积。馆娃露泣，粉碎琼寒费寻忆。休问昆池劫火，收拾了、争春红碧。算只是、肠断句，苦芟除未得。
