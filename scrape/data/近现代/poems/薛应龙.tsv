咏鹅洲公园二首（近现代·薛应龙）　　五言律诗	矗立有奇峰，高斜入碧穹。江漩鹅戏水，潮响鸟翔空。渔曲争晨唱，朝霞映浪红。盘醒思浩海，俯仰对青松。
街头即景（近现代·薛应龙）　　五言律诗　押阳韵	雨后复朝阳，山河换倩装。轻车如逝水，大道是康庄。绿柳千旗挂，黄花一路香。港城惊巨变，秋色胜春光。
重游黄山鹅鼻嘴感怀（近现代·薛应龙）　　五言律诗	此日复登临，悠悠思古心。烽台今在否，伍迹实难寻。山翠岂无意，江宽似有情。当年鏖战急，百万渡雄兵。
江阴抗清八十一天赞（近现代·薛应龙）　　七言律诗　押先韵	蕞尔群魔舞大千，腥风胡马满城前。孤垣坚守八旬日，遗泽流芳三百年。为保家邦驱鞑虏，甘将热血洒江天。而今大地新猷展，可慰忠魂在九泉。
