晴郊远眺（近现代·廖慕禹）　　七言律诗　押先韵	秋深野洞敛云烟，卸却浓装万物妍。红叶霜花争烂漫，碧空素水共澄鲜。乍归塞雁惊京国，惯对青山忆达贤。老觉滋兰情更切，沧江未可比缠绵。
和徐岳青老师诗（近现代·廖慕禹）　　七言律诗　押阳韵	闻君饱览好春光，重到肖山似故乡。群鸭戏波溪水暖，野风摇碧菜花香。生逢圣代人争杰，何惧朱颜鬓欲霜。淡泊难忘劳者趣，门前种竹已成行。
远眺四首（近现代·廖慕禹）　　七言绝句　押齐韵	经霜老树饶生意，吐叶舒花护碧溪。昔日攀条人不见，云山怅望转凄迷。
春雨四首（近现代·廖慕禹）　　七言绝句　押真韵	夜雨沙沙打叶频，晓晴乍见众芳新。野风摇碧春如海，留醉勤劳淡泊人。
红花赞（近现代·廖慕禹）	摇曳生红浪，无边花海妍。野风薮吹抚，绿叶自田田。不期饰华屋，无意植名园。宛然铺蜀锦，晴日可流连。创世敬老农，胼手夺天工。江南一夜雨，招来春意浓。诗人惜此花，许为有用材。灼灼吐繁采，时过拌泥埋。佳厨致美食，野田滋稻肥。幸致千家饱，毋忘昔日饥。寂寞何所惧，煎熬只等闲。云天鉴高趣，胜景万年传。
