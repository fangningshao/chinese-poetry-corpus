游黄山（近现代·恽代英）　　七言律诗　押冬韵	久闻人说黄山好，今日欣登始信峰；列嶂有心争峻秀，古松无语兀龙钟；置身霄汉星辰近，俯首尘寰烟雾封；到此方知是云海，下藏幽壑几千重。
狱中诗（近现代·恽代英）　　七言绝句　押尤韵	浪迹江湖忆旧游，故人生死各千秋。已摈忧患寻常事，留得豪情作楚囚。
游黄山（近现代·恽代英）	我曾三次上匡庐，如此奇观到处无；初试汤泉水刚热，又看黄海雪平铺；草埋幽经人少过，风送深岭有鸟啄；犹恨未能登绝顶，莲花峰外数天都。
游黄山（近现代·恽代英）	我生暇日本无多，为爱名山作此游；凿石悬崖恰容足，攀登绝顶尽开怀；苍茫天壤四望阔，绰约奇峰一眼收；珍重大家健腰脚，终南华岳未全过。
