隔岸桃花与刘清漳联句（近现代·姚云锦）	运河西岸柳色黄，运河东岸桃花香。隔岸桃柳相对笑（刘），占得十分好春光。宿雨晴烟休相妒（姚），春光一年曾几遇。良时共沐雨露天（刘），等闲漫罢东风度。旧隶五陵称世族，前时运河新卜筑。芳菲一片灿云霞（姚），可怜无人贮金屋。莫笑牵惹少妇愁，柔情弱质真风流。高士门下皆仰望（刘），也曾垂荫帝王州。画眉醉腮翠楼上，燕子不来费商量。阳春烟景三月天（姚），大好时节肯轻放？呜呼韶华空怀抱，昨日青春今已老。落花点点付水流（刘），水流怎么呼童扫？杨花催白少年头，飘飘成队复成球。朝来莺声啼不住（姚），似惜春去无能留。无能留，休痛哭，天道由来存剥复。君不见，履霜坚冰又阳春（刘），往来古今胥潜伏。吾生草木亦等伦，只争松柏与灵椿。同比七尺须自立（姚），无为老大攀援无及空沾巾。我今赋罢隔岸桃花沾染立，但见桃柳似笑人（刘）。
散句（近现代·姚云锦）　　押有韵	独立花边发浩歌，每遇芳晨怀旧友。
