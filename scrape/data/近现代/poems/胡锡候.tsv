和张树筠先生咏怀 其三（近现代·胡锡候）　　七言律诗　押先韵	专心济世屡经年，感动亲朋赠匾悬。处世专精黄帝事，居官亦藉青囊篇。心田正守遵亲训，脉案详参教子传。一目虽伤何妨碍，光前裕后乐陶然。
和张树筠先生咏怀（近现代·胡锡候）　　七言绝句　押东韵	医道修成德望隆，神明扁华一般同。青囊即是传家宝，父子相承济世公。
