闻大军收复洮城（清·陈钟秀）　　七言律诗　押歌韵	海内年年望止戈，妖氛一夕靖洮河。投诚未必真知罪，失计从来是议和。半世光阴如梦□，一年风雨到秋多。故因此日蓬蒿满，赐断无心听凯歌。
伤洮州（清·陈钟秀）　　七言律诗　押先韵	不见干戈二百年，忽教城市满腥膻。防边自古推岩邑，旷野于今剩土田。白骨何人收道路，青山无主锁寒烟。伤心万户归谁屋，犹说将军唱凯旋。
冶海冰图（清·陈钟秀）　　七言绝句　押齐韵	茫茫冶海水平堤，万状冰图望眼迷。知是龙宫多妙手，故教呈出待人题。
