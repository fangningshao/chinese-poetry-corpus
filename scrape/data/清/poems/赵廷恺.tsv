舟中望衡岳（清·赵廷恺）　　五言律诗　押萧韵	峰起祝融高，群山汇水朝。天垣归北极，地脉走南条。叶落湘帆转，云开楚焰消。钟声惊过雁，秋影上层霄。
江亭晚眺（清·赵廷恺）　　七言律诗　押灰韵	愁云向晚绕荒台，历历斜阳倒影开。红叶似花沿岸发，青山如郭抱江来。谁怜野客狂兼醉，自向秋风去复回。世路几多穷达感，但登临处且衔杯。
山阳城下吊淮阴侯（清·赵廷恺）　　押纸韵	漂母哀而生，吕后诬以死。英雄自有命，何关两女子。
