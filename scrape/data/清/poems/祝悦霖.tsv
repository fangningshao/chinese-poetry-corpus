秋江晚归（清·祝悦霖）　　五言律诗　押寒韵	日隐疏林暗，空江生暮寒。橹摇蘋破绿，枫落水流丹。砧杵声声急，炊烟处处攒。遥怜小儿女，几度候门看。
秋晚登楼（清·祝悦霖）　　七言绝句　押尤韵	卷帘恰喜雨初收，村巷云堆粳稻秋。紫雁一声红叶落，夕阳人倚竹西楼。
舟中感兴（清·祝悦霖）　　七言绝句　押齐韵	缘杨袅袅水平堤，酒醒篷窗日影西。小倚雕栏正无赖，隔溪杜宇一声啼。
