古琴（清·李福）　　五言律诗　押侵韵	大雅沦亡后，摩挲百衲琴。曾充君子御，能写古人心。元酒岂无味，鸣筝空好音。《广陵》嗟寡和，为汝发清吟。
白燕（清·李福）　　七言律诗　押微韵	望断天边玉女扉，冰魂斜度认依稀。空留素影参差舞，不傍朱门上下飞。社酒春寒晴剪雪，梨花香散雨沾衣。纷纷京洛缁尘梦，让尔沧江独自归。
