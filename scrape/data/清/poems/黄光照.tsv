题赵焕文茂才（彝鼎）殉节纪（清·黄光照）　　五言律诗　押麻韵	一死泰山重，如君讵有涯。文章新气节，忠义旧邦家。野水回秋意，空梁绵岁华。登楼愁北望，多被暮云遮。
寿钱性方六十（清·黄光照）　　七言律诗　押阳韵	扰扰龙麟转斗忙，眼看时变鬓成霜。伤心一领辽东帽，济物千金肘后方。老未得閒诗有债，健能行乐酒犹狂。王孙裸葬庄周梦，生死齐观念两忘。
题谢节母篝灯课子图三首（清·黄光照）　　七言绝句　押虞韵	一灯红豆对遗孤，荻罫辛勤欧母俱。阿父有书儿可读，勿求为吏但为儒①。
题评月轩吟草四首（清·黄光照）　　七言绝句　押先韵	角艺论文四十年，谊敦甥舅许随肩。退之馀事诗人作，愧我才非东野贤。
