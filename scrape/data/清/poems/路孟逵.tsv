秋日洗心斋杂咏（清·路孟逵）　　五言律诗　押齐韵	不羡中条住，还依半亩栖。梅梢侵阁破，山影压墙低。晚稻千畦紫，垂杨一带齐。终朝孤赏迥，何必藉偏提。
枕上得句（清·路孟逵）　　七言律诗　押庚韵	旅枕无端寐不成，客怀如猬对寒檠。听残鼓角三更雨，梦逐关河万里情。两地看花添别恨，一番闻雁感浮名。低徊往事无聊甚，起步中庭月正明。
望船坡（清·路孟逵）　　七言绝句　押齐韵	丛篁深箐午鸡啼，怪石嶙嶙高复低。莫道前山归去早，斜阳人在断桥西。
