与孙生（清·胡启文）　　七言律诗　押寒韵	溪州远上碧云端，负险当年此弹丸。故垒荒凉铜柱在，霸图消歇土居安。萧萧往事如黄叶，袅袅秋风泛紫兰。空谷有人今是玉，莫言僻陋少殊观。
水南（清·胡启文）　　七言律诗　押尤韵	碧水苍苍护绿畴，荔枝阴外有高楼。云霞郁郁凝佳气，村曲人人识故侯。客久蛮情徵琐屑，年丰旅食待绸缪。海天细雨黄昏近，松桂萧萧满院秋。
