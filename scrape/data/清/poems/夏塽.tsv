秋怀（清·夏塽）　　五言律诗　押尤韵	木落西风急，江南天地秋。登楼送征雁，飞梦到升州。乱后家仍在，年丰食易谋。亲朋喜重见，难黍各遮留。
读史（清·夏塽）　　七言律诗　押先韵	澶渊辛苦和戎策，无事真思保百年。尽辇金钱投巨壑，顿挥玉斧画蛮天。水龙兵气惊王浚，风鹤军声壮谢玄。磨盾是谁工露布，一篇《海赋》总云烟。
