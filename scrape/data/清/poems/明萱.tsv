秋夜（清·明萱）　　七言律诗　押阳韵	忽见梧桐染淡黄，更闻鶗鴂叫秋霜。不因白发催明镜，且抱红心寄上方。就竹开窗通海月，当庭种桂散天香。閒来拥衲凭高坐，静听疏钟万虑忘。
题英石（清·明萱）　　七言绝句　押齐韵	寂寞东山草更萋，孤峰独立绝恒蹊。年来不与人相见，风雨萧萧鸟自啼。
落叶（清·明萱）　　七言绝句	消瘦寒林意自凄，可怜零落任东西。妒风何苦相凌逼，眷恋枝头不忍离。
