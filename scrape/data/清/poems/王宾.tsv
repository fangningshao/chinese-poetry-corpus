凤山八景（清·王宾）　　五言律诗　押咸韵	济川求用楫，渡海自扬帆。风起浮云卷，潮平落日衔。赤分君子胆，红映美人衫。蓬丈诸天①外，方舟愿一监②。
凤山八景（清·王宾）　　五言律诗　押删韵	郁郁千寻树，葱葱大小山。影移沧海里，色射碧云间。蒲①柳秋彫质，松杉雪老颜。折枝如不弃，躐磴敢辞艰②。
凤山八景（清·王宾）　　五言律诗　押阳韵	薰风吹泮水，荷芰发清香。澹荡烟波里，氤氲台榭傍。敢誇君子质，幸藉圣人光。尚愿扶摇力，微馨献玉堂①。
凤山八景（清·王宾）　　五言律诗　押尤韵	淡淡沧溪①夜，溶溶皓魄秋。浪恬②光不动，波澈影同浮。画黛何劳镜，收鳌可当钩。清平③无一事，对酒且优游④。
凤山八景（清·王宾）　　五言律诗　押麻韵	沧海藏残月，青山出晓霞。松门增景色，荻岸带光华。似雾堪文豹，非霜自润花。更看红湿处，球屿万人家①。
凤山八景（清·王宾）　　五言律诗　押庚韵	水阔烟生雨，涛高浪作声。震翻琅主峤，环拱凤山城。不藉冯夷力，能教海若惊。乘秋长一望，绝胜广陵情①。
凤山八景（清·王宾）　　五言律诗　押青韵	紫气含残照，流霞映翠屏。海波原自碧，山色向来青。隐见蛟①龙窟，虚无鸟兽形。馀光难极目，直欲上天庭②。
凤山八景（清·王宾）　　五言律诗　押真韵	翠岫嘘云暖，青风①送雨春。三阳开泰象，万物畅生辰。既足②歌王政，知时颂帝仁。更疑仙雾里，犹有九韶陈③。
