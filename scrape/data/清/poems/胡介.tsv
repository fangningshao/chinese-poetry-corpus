吴梅村被征入都四首（明末清初·胡介）　　七言律诗　押支韵	海外黄冠旧有期，难教遗老散清时。身随杞宋留文献，代阅商周重鼎彝。满地江湖伤白发，极天兵甲忆乌皮。重来簪笔承明殿，记得挥毫出每迟。
满江红（明末清初·胡介）	走马归来，西陵下、斜阳满树。回首处、酒垆犹在，河山非故。久客不知家远近，重来却怪人惊顾。听啼鹃、也道不如归，归何处。草玄阁，兰台署；扬州梦，秦淮渡。走人间未遍，苍凉日暮。惆怅辽东丁令鹤，当年华表谁为主。但相逢、莫负故人心，三生路。
