堂梁（清·恩华）　　七言律诗　押侵韵	籁寂天空漏已沈，一声清唱警尘心。林原响振孙公啸，月夜情酣渔父吟。陔下似传驱楚策，雍门犹见绕梁音。宵严旧载金吾令，听到更残韵转森。
白河（清·恩华）　　押齐韵	饮马河流没马蹄，轻风吹浪听澌澌。龙沙古渡余磷火，鳞瓦前村忘鼓鼙。落日尚疑旗影动，角声凄。昔时战垒今何在，叱犊春畴雨一犁。
