秋日杂诗（清·孙宝仁）　　七言律诗　押歌韵	花宫香霭敞青螺，方外招寻九日过。两岸云山秋色迥，一川鸥鹭夕阳多。陶公入社频倾酒，小阮从游独和歌。禅室依然人已往，可怜新塔倚岩阿。
即事（清·孙宝仁）　　七言绝句　押东韵	野浦山溪一径通，柴门茅屋绕丹枫。朝看雁鹜清波里，夕下牛羊落叶中。
归舟（清·孙宝仁）　　七言绝句　押庚韵	燕子矶头风浪生，晋王塔顶晚霞明。扁舟东下邗沟急，坐失南徐铁瓮城。
