客瑞光精舍重过尉堂大师方丈（清·柯宏本）　　五言律诗　押阳韵	今朝少人事，重到尉公房。野水正趋壑，枫林初下霜。餐余笋蕨供，袖拂旃檀香。余意亦何托，岩前兴不忘。
春郊（清·柯宏本）　　七言律诗　押先韵	草细风微二月天，每从雨后过溪边。春流好待桃花涨，社日初看燕子还。杨柳渡头低夕照，麦苗陇外起寒烟。登临自昔多良会，何事空嗟物候迁。
