赋得秋菊有佳色（清·吴文培）　　五言律诗　押阳韵	不与春花竞，能淩九月霜。幽姿含古韵，淡彩逗真香。仙客姿丹饵，高人佐绿觞。愿言持晚节，吾道寄柴桑。
闲居（清·吴文培）	闲居观物化，春禽逞新语。开轩绿阴稠，欣此夜来雨。清晨涉前溪，嘉卉满芳圃。临池羡鱼游，傍檐看燕乳。物各适其天，吾何局兹宇。春风沂水中，悠然得吾与。
