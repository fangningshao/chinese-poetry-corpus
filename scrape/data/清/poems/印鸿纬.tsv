翁海村见过出示近著并悉金石之富（清·印鸿纬）　　七言律诗　押寒韵	胸次恢恢万卷蟠，对君方愧著书难。残年何意联今雨，一晤居然证古欢。龙简惜无神为守，馆坛闻说字犹完。听莺居外春波暖，尚拟来游尽借看。
寒夜周海民过宿出示梦槐吟稿戏赠（清·印鸿纬）　　七言绝句　押蒸韵	照壁昏黄一瓦镫，萧然家具冷于僧。问伊蹋遍槐安道，此段荒寒梦未曾。
