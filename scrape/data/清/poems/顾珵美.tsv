入塞曲（清·顾珵美）　　五言律诗　押尤韵	鼓角归榆塞，三军猎骑收。关前疏勒酒，马上月支头。露布飞金阙，云麾转白沟。君恩怜百战，中道敕封侯。
金陵怀古（清·顾珵美）　　七言律诗　押尤韵	秦淮原接大江流，绮阁还临白鹭洲。五马旌旗曾北渡，八公草木护南州。夜寒玉漏严城雨，月满铜驼故国秋。江左繁华零落尽，几时王谢更重游。
浦口（清·顾珵美）	白下多啼鸟，乡心不忍闻。千山悬别梦，片雨过离亭。急浪横沙白，飞帆带雾青。夕阳江浦上，孤客漫扬舲。
