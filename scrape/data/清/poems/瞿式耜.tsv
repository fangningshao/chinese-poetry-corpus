东皋揽胜（清·瞿式耜）　　七言律诗　押冬韵	天成位置绝形容，何处移来卓笔峰？雉堞西城连北郭，楼台暮鼓及晨钟。月摇水面流金粟，雨过山腰界玉龙。柳外凭高穷目望，梅塘帆影更重重。
东皋春景（清·瞿式耜）　　七言律诗　押真韵	春光到处滞游人，自入桃源莫问津。柳绿风微萦彩袂，花茵香软蹴轻尘。虹桥宛转随波折，翠黛空蒙作意新。胜地天开看不厌，愿分鱼鸟画中身。
