铜台铺晚眺（清·苏春）　　七言律诗　押歌韵	孤城郭外眺烟波，日落云寒朔气多。四海萍踪人易老，万山雪色雁初过。穆陵壮气连边塞，漳水分流纳卫河。更值天涯将岁暮，平生心事独悲歌。
海子清明（清·苏春）　　七言律诗　押麻韵	淑景遥看御苑赊，春犁初动路纹斜。低飞塞雁连丝雨，繁蕊山桃发瘦花。草际酒痕晴上冢，帽檐柳叶晚归家。凋零亲串松楸梦，间倚东风鬓亦华。
