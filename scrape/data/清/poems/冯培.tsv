题曾宾谷农部西溪渔隐图（清·冯培）　　五言律诗　押侵韵	胜境西泠外，蒹葭深复深。叩舷堕山翠，七十二峰阴。未乞樵风便，能谐渔父心。盱江江上客，翻入城人吟。
晚次天津（清·冯培）　　七言律诗　押元韵	霜清沙岸晚烟屯，析木津边气吐吞。星斗夜高天北户，蛟鼍秋压海东门。地通贡赋帆樯集，家擅鱼盐井灶喧。七十二沽称沃衍，由来左辅壮畿藩。
