久阴（清·王圣）　　五言律诗　押歌韵	积雨溜山阿，青苔挂女萝。岚深晴日少，瘴暖湿云多。露湛鹅黄酒，烟昏鸭绿波。孤舟湘水上，何处听蛮歌。
冷水滩（清·王圣）　　七言绝句　押微韵	白石苍苔护板扉，人家终日住清晖。二分翠竹三分水，时看蛮禽拍浪飞。
过衡州（清·王圣）　　七言绝句　押尤韵	淡烟十里锁江楼，湘水南来抱郭流。回雁峰头声断处，青彬翠竹是衡州。
