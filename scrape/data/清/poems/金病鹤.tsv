北门（录一）（清·金病鹤）　　七言律诗　押阳韵	北门风味早秋凉，蕈子新鲜栗子香。白玉笋鞭翡翠豆，银丝萝卜象牙姜。鲈羹鸡片人嫌贵，薄酒清茶我惯尝。野饭花灯本无用，醉归犹得趁斜阳。
先贤古墓（清·金病鹤）	东南大文化，萃此一丸土。题诗千万辈，生今孰追古。涤笔琴川流，缀图系前绪。上有清权坊，巍巍并撑住。周道久陵夷，悲吟效虫语。
