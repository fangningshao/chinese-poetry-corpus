中秋夜望月（清·林翼池）　　五言律诗　押东韵	风捲浮云尽，冰轮出海东。井梧金破碎，庭桂①玉玲珑。素彩流银汉，清辉泻碧空。夜阑犹不寐，酣醉月明中②。
废宅（清·林翼池）　　七言律诗　押微韵	阿谁宅子荒芜久，一望凄然泪欲挥。幽蕙消来秋草茂，灵禽飏去暝鸦飞。华堂白昼狐升座，绮阁黄昏鬼扣扉。为问主人缘底事，长楸走马不思归①。
安平晚渡（清·林翼池）　　七言律诗　押先韵	薄暮津头唤渡喧，斜阳晻暧水中天。红毛城掩桄榔雾，黑齿人攀椰子烟。新月送将名利客，好风吹尽去来船。南飞乌鹊今何在，击楫中流记昔年①。
题屏风（清·林翼池）　　七言绝句　押微韵	人俯澄波披雨钓，鸟冲残霭掠云飞。卧游忘却丹青笔，直欲携壶上翠微①。
题画（清·林翼池）　　七言绝句　押先韵	空濛山色翠连天，古木参差带晚烟。借问黄童携绿绮，随驴何事渡前川①。
