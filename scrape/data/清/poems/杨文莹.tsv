重宿江郎山下逆旅（清·杨文莹）　　七言律诗　押寒韵	千里归丧行路难，天涯涕泪一身单。树经久雨尽情碧，月照愁人特地寒。多故长途恒失睡，大难来日强加餐。江郎壁立空依倚，山色回头不厌看。
涧石（清·杨文莹）　　押先韵	天生涧底石，头角何觺然。久久与水斗，不转亦已圆。
信阳道中（清·杨文莹）	水田碧气溢四围，白鸟得意双双飞。我今驱车渡淮水，风物顿触江南思。丁戊之灾一何酷，天公幸锡年来熟。猪鸡肥大稻头粗，黄茅矮屋儿呱呱。
