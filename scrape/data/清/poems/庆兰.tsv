秋日即事（清·庆兰）　　七言律诗	秋光半院夕阳西，散步清樽手自携。花满栏前人影瘦，雨余山外雁声低。湘帘风细波初动，曲径苔深路欲迷。好傍小窗安茉莉，爱他香晚透玻璃。
芳园（清·庆兰）　　七言律诗　押歌韵	芳园杨柳带烟和，聊试樽前一曲歌。欲透春光帘半卷，好收山色镜新磨。鹊非报喜何妨少，雨纵浇花也怕多。解事小奚知我意，却从竹里抱琴过。
即景（清·庆兰）　　七言绝句　押尤韵	碧天云净雨初收，水满平桥却碍舟。忽听屐声丛竹里，是谁先我上层楼。
