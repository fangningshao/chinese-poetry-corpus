同苍岩公白游城南（清·梁清远）　　五言律诗　押麻韵	清流贯云木，水际有人家。颓径侵芳草，疏篱罥落花。天晴霞散影，野静雁依沙。景物看如此，行吟日已斜。
秋怀（清·梁清远）　　押灰韵	浑浑斜日照金台，何处啼乌带影来。太液乱流衣带绕，西山晚翠画屏开。中原豺虎增郊垒，四野归鸿恋草莱。极目关河无限思，漫歌《五噫》有余哀。
