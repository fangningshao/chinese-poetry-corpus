和哭盦诗（清·王铁珊）　　七言律诗　押先韵	匹马长城见窟泉，上都宫阙夕烽边。穹窿远下诸陵拜，转战谁容一剑前。不有艰危多难日，岂看社稷中兴年。风尘逆旅鸢肩客，回首关门已泫然。
和檗坞四丈杂感诗（清·王铁珊）　　七言律诗　押歌韵	士风燕赵惯悲歌，南市楼台数广和。十日大酺频际会，两都旧赋苦研磨。金牛雪塞朝窥牧，石马天池夜涉波。见说蒿宫亲撤乐，简兮贤者意如何。
登高作（清·王铁珊）　　七言绝句　押微韵	叶叶罗云结翠帷，梵天花雨照秋晖。登高悔是重阳日，千里燕山一雁飞。
