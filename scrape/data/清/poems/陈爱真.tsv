鹊桥仙 七夕寄外（清·陈爱真）	银河浪静，彩桥风细，斜挂弯弯明月。相逢应说别来愁，须多驻、天边云辙。红尘千载，仙家几日，一岁光阴电瞥。双星离别未多时，浑不似、人间离别。
留春令 偶阅花蕊夫人宫词，内藏垂丝海棠花瓣，尚系七年前所收，感成一词（清·陈爱真）	情痴幸挽香魂住。别七载、一朝重遇。词人得近免泥涂，问旧梦还如故。恼煞封姨生来妒。难都把、锦帏深护。残香零粉遍天涯，那是可留春处。
