题海门诗卷（清·丁泰）　　五言律诗　押先韵	家世擅文学，坡翁承老泉。君才如叔党，诗集又斜川。乍淬剑尤利，未开花正妍。识涂惭老马，敢说著先鞭。
登烟雨楼（清·丁泰）　　七言律诗　押尤韵	南湖湖水抱孤洲，宜雨宜烟此一楼。隔浦米盐村占市，中流竹肉酒人舟。水晶宫阙宵始昼，杨柳亭台夏亦秋。莫怅登临无伴侣，相亲曾有旧沙鸥。
