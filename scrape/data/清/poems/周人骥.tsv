夕郊（清·周人骥）　　七言律诗　押齐韵	夕阳衰柳暗长堤，郊外寒光入望迷。匝路藤枯犹有干，断桥冰合已无溪。烟荒山下樵夫路，霜印林中猎马蹄。幽兴独来仍独往，一声长啸岭云低。
涡阳晚眺（清·周人骥）　　七言律诗　押微韵	荒城四面是山围，郭外人家隐翠微。积雪白侵游子鬓，夕阳红上牧童衣。峰连暮霭千村暗，树拥寒烟一鸟归。薄醉吟残犹徙倚，间心觉与世情违。
