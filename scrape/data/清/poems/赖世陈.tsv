和杨宝吾韵 （清·赖世陈）　　七言律诗　押支韵	两鬓轻霜渐欲丝，驱车日暮怅何之。看花到眼翻新样，剪烛谈心有旧知。羁客羞弹冯子铗，愁人怕读楚些词。数行淡墨留题处，好作珍珠一串思。
蝉鸣黄叶汉宫秋 （清·赖世陈）　　五言排律　押阳韵	汉苑人何在，秋声水一方。鸣蝉犹抱树，密叶早经霜。似共吟情老，先催暮色凉。草随深径绿，烟锁阁门黄。冷咽怜齐女，雄风忆武皇。苍茫连灞岸，凄切问长杨。鬓影瑶阶月，琴眠柘馆床。故宫三十六，鸦背几斜阳。
