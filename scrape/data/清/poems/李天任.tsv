晚晴（清·李天任）　　五言律诗　押庚韵	骤雨浩然去，空山晚作晴。斜光平野湿，返照半溪明。鹭度无云岭，烟生欲暮城。此中饶究竟，天意岂逢迎。
舟别邵陵（清·李天任）　　五言律诗	奔竞有何益，轻舟别邵陵。春惊两岸老，梦入五更清。雨过天如浴，潮平石不鸣。孰云垂钓叟，徒是羡鱼情。
赏晴（清·李天任）　　五言律诗　押庚韵	不困连宵雨，安知好在晴。山云归远岫，海日上孤城。鸟弄松多色，花飞地有声。溪前垂钓者，一棹荡空明。
