诵山鬼（清·白孕彩）　　五言律诗　押尤韵	不知身是鬼，道路一何幽。芳草为谁折，灵修怛独留。死生长夜恨，风雨满山愁。有字还应泣，无君宁弗忧。
雪夜归即事（清·白孕彩）　　七言绝句　押东韵	登台作贼事成空，闭肆围棋技未雄。天连白色疏星澹，狭巷无人一火红。
杏薄（清·白孕彩）　　押支韵	杏薄作瓜架，支撑两相宜。彼无支蔓苦，此无缠束辞。虽经恶风雨，愈信相扶持。瓜老充作薪，胜燃湿花枝。
