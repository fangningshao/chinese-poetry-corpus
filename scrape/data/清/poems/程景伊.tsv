送同年冯若渠客游平阳（清·程景伊）　　七言律诗　押删韵	骊驹已驾苦难攀，袱被携囊赴晋关。梦里白云龙尾阙，马前秋色雁门山。惊才定卜三都贵，乐志宁愁六月闲。只怅从游违旧雨，何时樽洒待君还。
中秋前五日刘绳庵廷尉移寓奉柬（清·程景伊）　　七言律诗　押齐韵	一枝稳占凤城西，扫径诛茅位置齐。借绿短墙云作屋，攀花曲磴石为梯。管弦近接扶风帐，书卷长亲太乙藜。茶臼笔床随处好，当头明月待新题。
