湖楼望雨（清·贵成）　　五言律诗　押先韵	忽失来时景，留人雨沛然。山高云截树，风卷水摇天。双塔烟中锁，孤帆镜里悬。湖楼吟好句，千古属坡仙。
感怀（清·贵成）　　七言律诗　押歌韵	柴门镇掩剑频磨，岁月惊心电影过。拟结名流今日少，欲吟好句古人多。疗贫无计空愁绝，作事常乖奈命何。不信读书偏误我，几回搔首发悲歌。
