过王荆公故里（清·沈毓荪）　　七言律诗　押东韵	纷纷新法布寰中，期许高谈命世雄。才略未能齐贾傅，勋名偏欲埒姬公。早知元祐群贤起，悔不江东一令终。可惜党碑无姓氏，千秋只慕二苏风。
分宜咏古（清·沈毓荪）　　七言律诗　押灰韵	钤山辜负读书台，山上{钦鸟}䲹去不回。千古青词惜英主，廿年黄阁误庸才。声华梁窦宾僚续，局样京攸父子开。今日朱门何处问，村连下界牧羊来。
