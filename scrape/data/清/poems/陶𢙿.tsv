集徐文在山园（清·陶𢙿）　　五言律诗　押微韵	草堂倚绝巇，山色映朝晖。晴日凝花气，香风到客衣。霜崖丹树回，竹径碧云飞。况是登高节，长吟坐翠微。
同诸子游石梁时张九夏不至（清·陶𢙿）　　七言律诗　押豪韵	丹崖万仞倚天高，临水登山托彩毫。金岭秋风驰列骑，石梁落日挂寒涛。刘根自是乘霞客，子晋宁嫌控鹤劳。窃怪季应招不至，憨然亭下续《离骚》。
