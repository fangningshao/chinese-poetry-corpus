入山（清·姚文然）　　五言律诗　押庚韵	积雨喜微霁，箯舆便出城。绿深山径合，白涨野桥平。近竹烟初上，穿林犬故迎。半年成契阔，深负买山情。
忆邵村（清·姚文然）	生别已肠裂，生聚更呜咽。兄弟四五人，尽倚寒边月。双亲亦从行，眼暗发垂雪。甘旨弗能供，菽水艰一啜。老兄素滑稽，诙谐能中节。舞衣百结余，戏作老莱跌。破彼万古愁，赚此片晷悦。穷边大孝心，事与前贤别。苦地无闲身，预恐炊薪缺。荷斧笑辞亲，上山泪流血。
