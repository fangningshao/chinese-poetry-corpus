风云亭同周芙汀夜坐次芙江韵（清·郭祖翼）　　五言律诗　押先韵	曲径穿林滑，孤亭得地偏。池光团作露，山气动如烟。疏簟偎凉月，枯琴韵涧泉。清欢能几辈，莫惜醉银船。
九日登玉皇山（清·郭祖翼）　　七言律诗　押灰韵	猿鹤何劳漫见猜，偶随同队踏崔嵬。路从落叶堆中辨，人自群山缺处来。石笋屡妨游屐折，菊花多傍寄筵开。题糕无句酬佳节，权向西风醉一回。
