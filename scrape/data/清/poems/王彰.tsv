赠陈握卿（清·王彰）　　七言律诗　押尤韵	琴剑飘零海外游，何期今日识荆州。共推品格无双美，独擅才华第一流。医俗允堪消鄙吝，辅仁真可励清脩。去秋若使归帆急，顽石那从悟点头①。
题画豆玉蜀黍（清·王彰）	雨过疏篱蟋蟀鸣，夕阳西下月初生。乡村风景秋来好，一架新凉话豆棚。罗衣初卸露黄肤，累累嵌成万颗珠。最爱佳名同菽粟，秋收满斛不输租。
