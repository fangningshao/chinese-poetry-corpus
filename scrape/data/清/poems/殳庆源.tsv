龙游雨泊（清·殳庆源）　　五言律诗　押先韵	摊饭小眠起，茫茫涨拍天。烟江三日雨，云壑万重泉。山势溪流曲，滩声水碓连。龙游城外路，沽酌又停船。
元夕寄戴比部金溪先生（清·殳庆源）　　七言律诗　押覃韵	郎官芋食最宜男，元夜他乡旧俗谙。大有吉祥欣卜茧，尚余风味互传柑。一天春气银蟾丽，百道镫光火凤含。忽忆去年今日事，归帆初卸酒初酣。
