读宋史（清·赵思植）　　七言律诗　押元韵	驴背投间学隐沦，蕲王宁不忆君恩。忠臣业已成冤狱，大将从今合杜门。举目烽烟空怅望，一腔悲愤向谁论。归来浪迹西湖上，聊对溪山纵酒樽。
幽居咏怀（清·赵思植）　　七言律诗　押删韵	几年身住水云湾，赢得浮生日日闲。隔断俗尘青嶂外，飞来清景碧霄间。虚窗时启邀明月，高阁频登看远山。除却诗朋及酒侣，他人莫漫叩双环。
