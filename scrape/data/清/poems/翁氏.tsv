松鼠（清·翁氏）　　五言律诗　押麻韵	炯炯双眸狡，如梭绕树丫。长公曾有赋，贞女刺无牙。性癖犹耽果，情顽不息花。行藏那可问，穿穴是生涯。
绿牡丹（清·翁氏）　　七言律诗　押灰韵	一枝娇艳殿春开，疑是芭蕉分影来。云鬓漫劳秦女挽，宫纱须趁曲江裁。轻盈自可藏幺凤，绰约偏宜映古槐。回首梁园他日事，不禁花下几徘徊。
