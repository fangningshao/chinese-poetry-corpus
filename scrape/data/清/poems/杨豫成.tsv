登晴川阁（清·杨豫成）　　五言律诗　押灰韵	江汉双流合，登临眼界开。烟波横极浦，云树拥层台。一笛仙人渺，千帆估客来。芳洲鹦鹉近，作赋愧无才。
苏门山吊容城孙徵君（清·杨豫成）　　七言律诗　押灰韵	输金慷慨赴燕台，忠义真能激草莱。抗节一生轻宦竖，及门两代毓卿材。伏生高寿传经久，邵子行窝适兴来。我过苏门深仰止，名山高士各崔嵬。
