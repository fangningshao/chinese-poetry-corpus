过倪云林祠（清·孙宏）　　七言律诗　押先韵	玉山池馆已荒烟，清閟祠堂尚俨然。破产放情多难日，无家投老太平年。碧梧修竹骚人节，远岫平林水墨仙。应与所南同俎豆，遗民心事画中传。
黄侍中祠（清·孙宏）　　七言律诗　押真韵	金川万骑蹴烟尘，叩马难将大义陈。妻女一时同殉节，君臣千古有完人。魂归罗刹江声壮，碑照秦淮血影新。咫尺孝陵松柏路，夜深风雨走青磷。
