赠陈握卿丙寅1806年兴建魁星堂垣墙（清·张凤祥）　　七言律诗　押先韵	特隆祀典羡开先，继美端须赖后贤。七点文星齐射斗，一枝彩笔独凌天。门墙何止观瞻壮，灵爽从教赫濯传。愧我无能堪附骥，空随瞻礼乐年年①。
贺陈握卿长子嗣弟新婚（清·张凤祥）	陈君则友本天真，早把元方续季伦。二十年来勤教养，而今恰好结朱陈。二郎潇洒佩琼琚，百两婚成三月馀。孔雀屏前筵玳瑁，黄金帐里贮明珠。画堂萧鼓赓和气，龙烛辉双照德舆。萧史有郎玉为妇，不作家翁快亦如。君试听，庆佳妇，卜螽斯，一声声恭喜，多是为君功成承继耀门楣（施懿琳编校）。
