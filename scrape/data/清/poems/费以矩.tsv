送温陵张永卿都督迁官成都（清·费以矩）　　七言律诗	潕溪芳树望迢遥，酒酌骊歌送客舠。门下指挥唐彍骑，尊前谈笑汉嫖姚。龙旗晓渡三都水，虎帐春开万里桥。想到岷峨佳气郁，筹边久待李文饶。
自平溪至沅赠州守祖玉州（清·费以矩）　　七言律诗　押庚韵	摐金伐鼓放舟行，万里长空一叶轻。三楚云山遥指顾，五溪花鸟欲将迎。江流潕水天方阔，路出龙标山渐平。此日莫愁无地主，美人洲上有香蘅。
