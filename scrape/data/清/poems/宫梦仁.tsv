八达岭（清·宫梦仁）　　五言律诗　押青韵	八达传天险，征涂迥未经。童山当昼白，绝涧入秋青。马首穿云盖，人声转石屏。侧身高处望，潇洒意常醒。
清江送张友鸿之滇中司理并寄讯藩臬诸公（清·宫梦仁）　　七言律诗　押歌韵	箫鼓中流杂棹歌，仙郎拥传下牂牁。百年词赋题金马，万里风烟阻石螺。蛮俗古来多健讼，主恩天外待鸣珂。昆明战伐今何似，寄语加餐老伏波。
