刘生（清·方兆及）　　七言律诗　押庚韵	刘生可是高皇裔，任侠由来重汉京。六郡良家输浩气，五陵豪士属荒伧。雕龙雄辩金张馆，猎骑横穿卫霍营。死难报恩如饮食，一言投合此身轻。
铜雀妓（清·方兆及）　　七言律诗　押灰韵	汉室金瓯非改步，曹公铜雀已成台。名姝俱匹英雄去，艳质惟邀妓女来。瑶席冷馀无霸气，穗帷空后有微哀。却怜疑冢纷如垤，欲望何从心早灰。
