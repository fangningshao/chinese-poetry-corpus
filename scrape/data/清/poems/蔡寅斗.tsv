坦坦埼（清·蔡寅斗）　　五言律诗　押纸韵	平桥跨曲池，池清波渺瀰。沙泪聚闲鸥，塔影沉寒水。澄碧映琴书，浮光上棐几。日晚坐虚亭，怅然怀彼美①。
游盘山（清·蔡寅斗）　　七言律诗　押东韵	渔阳千里郁巃嵷，第一名山压蓟东。白练粘天飞绝顶①，苍龙裂石挂遥空②。茫茫云气长城入，漠漠风烟古塞通。何日相随石门叟，掉头还与问鸿蒙。
挽徐澄斋太史（清·蔡寅斗）　　七言律诗　押萧韵	倦飞孤鹤下烟霄，劫外灵光见后凋。海舶云旗归万里，经筵雪鬓待三朝。老馀秃管论删述，病卜青山卧寂寥。谁为元亭重载酒，满江枫叶荡寒潮①。
