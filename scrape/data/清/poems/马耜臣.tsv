归抵枞阳（清·马耜臣）　　七言律诗　押尤韵	抱病归来顿解忧，四年人作仲宣游。一生九死余残喘，片雨孤帆抵故丘。野店喜尝村妇酒，闲云重上寺僧楼。纷纷到耳乡音满，绝胜吴歌与越讴。
晚泊铜陵（清·马耜臣）　　押微韵	坐久步尤适，临崖一振衣。风江渔艇急，秋悬夕阳微。估客半沽酒，人家多掩扉。晚怀殊落寞，鸥侣共依依。
