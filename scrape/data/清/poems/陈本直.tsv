江行雨霁（清·陈本直）　　七言律诗　押庚韵	横江雾散一舟轻，倚棹中流雨乍晴。岛屿有时全在目，峰峦多半不知名。荒洲芦荻秋烟晚，野岸村墟夕照明。愧逐风波空碌碌，何年散发遂平生。
大风雨渡金镜湖暮抵横塘雨止（清·陈本直）　　七言律诗　押虞韵	祇因重负登临约，冒雨来过金镜湖。浪合乱流双桨急，风回断岸一帆孤。群山入暮青深浅，远树含烟绿有无。世路险夷真转眴，横塘塘上且提壶。
