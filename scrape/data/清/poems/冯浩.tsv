游青山庄（清·冯浩）　　七言律诗　押先韵	层层麦浪涌春田，小径萦纡谢墅前。夹岸通桥平似掌，沿堤累石亚于肩。林藏岩洞深逾秀，花带烟云澹倍嫣。最爱流波渺无际，遥汀微露钓鱼船。
秋草（清·冯浩）　　七言律诗　押东韵	风欺露压夕阳烘，极目平芜远道中。袍色旧来人白发，烧痕新处树丹枫。宾鸿影澹还辞北，天马蹄轻早向东。莫为登临动惆怅，每缘萧瑟蕴青葱。
