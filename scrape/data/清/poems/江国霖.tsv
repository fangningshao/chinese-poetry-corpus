宁羌州题壁（清·江国霖）　　五言律诗　押庚韵	万壑千峰里，潆洄一水明。柳荒犹送客，山好不离城。土瘠民风厚，年丰物价平。小楼剧清绝，终夜枕溪声。
大风留万安两日（清·江国霖）　　七言律诗　押庚韵	虎啸龙呿太不平，颠风竟夕撼春城。飘摇客子孤舟梦，激荡荒江万马声。鸿雁不来愁北望，鹍鹏欲化想南征。明朝十八滩头路，准拟看山趁晓晴。
