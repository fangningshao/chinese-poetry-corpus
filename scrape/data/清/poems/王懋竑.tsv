校礼记注（清·王懋竑）　　七言律诗　押先韵	圣王遗迹付飞烟，收拾流传几历年。后戴别分曲台传，皇熊初为郑公笺。欲将宋椠填遗字，更拟唐碑校昔贤。却怪后人轻正义，卫陈俗说竞纷然。
书座右二章（清·王懋竑）	长堤溃蚁穴，君子慎其微。生平操持力，不敌一念非。波浪浮天阔，漭漭决四围。内省增叹息，已往安可追。
