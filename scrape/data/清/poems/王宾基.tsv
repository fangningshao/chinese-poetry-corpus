出东门观海（清·王宾基）　　五言律诗　押灰韵	霜角雁声哀，孤城向晓开。日光带雨出，山色渡江来。黄叶归村路，青衫浊酒杯。年年几登眺，结客上高台。
白鹤泉（清·王宾基）　　押微韵	泉脉枕云宝，洞涯日无辉。悬崖擘垂练，企石心奋飞。封池惊雷吼，巨斧安可挥。奎曜应灵宅，众口互乖违。松磴饯落月，醉卧铿琴徽。送声出山去，飞念迥无依。
