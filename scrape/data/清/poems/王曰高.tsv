昭庆寺小阁月夜（清·王曰高）　　五言律诗　押庚韵	同是一轮月，湖头觉更明。云随风欲堕，人与气俱清。入目烟光阔，澄心晓雾莹。如何方镜净，滓翳顿然生。
吴伯成明府招饮秦园同留仙天士（清·王曰高）　　五言律诗　押元韵	天然山水地，点染作名园。树色干云秀，蛙声过雨繁。看花时坐石，待月更倾樽。我欲忘归去，桃源即此村。
