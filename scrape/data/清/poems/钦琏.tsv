岁朝万玉庵看梅（清·钦琏）　　五言律诗　押麻韵	西郊梅最古，影傍石栏斜。根浥前朝露，枝开隔岁花。风流传太守，幽冷属僧家。不用罗浮去，横看万树霞。
过古林庵赠圆通上人（清·钦琏）　　七言律诗　押删韵	蒲庵十笏寄深山，白昼柴扉已掩关。尘迹不来茅舍里，炉烟时袅树林间。梅当缺处还须补，竹绕篱边莫教删。我实爱君无俗虑，欲携书卷共追攀。
