春游有感（清·孙锡蕃）　　七言律诗　押东韵	茅亭三五隐湖东，避世寥寥北海同。万马中原凋壮发，孤峰天外卧山翁。江声夜夜流明月，柳色青青冷汉宫。雨长石苔春渐老，伤心人在落花中。
东古寺次杨伯祥兵部韵寄金子骏先生（清·孙锡蕃）　　七言律诗　押删韵	天末孤臣走闲关，芭蕉一叶已轻闲。身存湖泛鸱夷子，亲老人传谢叠山。读史英雄成败论，立孤难易死生间。肩头霜雪平生事，夜半悲风逐鬓斑。
