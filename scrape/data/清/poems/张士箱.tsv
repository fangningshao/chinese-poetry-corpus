节妇郑氏诗（清·张士箱）　　五言律诗　押寒韵	慷慨捐躯易，从容全节难。不为忠义胆，偏作女流肝。明镜悲秋尽，幽云拂雨寒。风谣传海内，千古尚相看①。
娘娇潮声（清·张士箱）　　七言律诗　押东韵	娘娇①耸出碧云空，俯撼流波势更雄。日影随潮寒欲曙，松声卧海午生风。依稀雪涌浮天外，恍惚雷轰入②耳中。自是圣朝恩泽溥，河清共庆九州同③。
竹溪寺（清·张士箱）　　七言律诗　押青韵	寺门高结①接林坰，砌下编篱作短屏。菜甲初舒频染绿，笋鞭未斸尚留青。延宾野簌陈多簋②，供佛山③花插满瓶。难④访芳踪同六逸，只流溪水绕空庭⑤。
