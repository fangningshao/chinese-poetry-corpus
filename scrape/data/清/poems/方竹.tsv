画华山坠驴图题跋（清·方竹）	华山道上驴一蹶，天津桥畔鹃饶舌。炎宋官家三百年，城复隍兮只中叶。纷纭五季弄兵刀，黑龙检点加黄袍。燕夏二阴蚤根极，从兹滑乱持何牢。华山面识太平主，南北何曾一土宇。虞天诞降香孩儿，差强斧扆鼠变虎。值得先生笑口开，一笑还嘲一跌来。明日归山戏作此，且学大睡希夷子。
