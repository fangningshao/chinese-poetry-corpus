昭君怨（清·石赞清）　　五言律诗　押寒韵	雪重拂庐乾，燕山直北寒。空弹马上曲，真愧镜中鸾。古戍烟尘满，边隅粉黛残。自矜娇艳色，时展画图看。
宦邸书怀（清·石赞清）　　五言律诗　押寒韵	年少初辞阙，沾恩更隐难。已知成傲吏，不敢耻微官。劲节凌冬劲，寒枝历岁寒。抱琴时弄月，流水为谁弹。
永定河北岸厅署饯别（清·石赞清）　　押有韵	永定河边一行柳，皮枯缘受风霜久。岸南岸北来往渡，微官何事劳趋走。嗟君此别意何如，与君论心握君手。听唱新翻杨柳枝，珍重分歧一杯酒。
