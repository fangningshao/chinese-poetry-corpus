新乐道中（清·孙郁）　　五言律诗　押庚韵	村远沙迷岸，桥平水抱城。长途愁马病，短日喜云晴。溪口层流浅，山腰积雪明。晚来新月白，浊酒且同倾。
宋荔裳按察由扬州泛长江之任成都得近体却寄（清·孙郁）　　七言律诗　押寒韵	剑门秋老白盐寒，叱驭休歌《蜀道难》。龙卧澄江惊急雨，猱悬古木挂飞湍。烽烟乍息残黎少，稼穑深荒野水宽。鸿雁嗷嗷悲铩羽，何人独对月中看。
