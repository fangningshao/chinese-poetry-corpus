春日宿田家（清·薛稻孙）　　七言律诗　押侵韵	泥涂岁序剧骎骎，烟火蓬茅养道心。护鸭船围新柳港，放牛人去小桃林。盈前社酒遭田父，短后征衣怪野禽。对此萧然名利淡，一蓑一笠胜朝簪。
咏史（清·薛稻孙）　　七言律诗　押歌韵	献瑞廷陈九穗禾，骋怀八极驾鼋鼍。才陈角牴鱼龙戏，又唱宏农得宝歌。自在艨艟飞五凤，前行箫鼓拥千驼。时巡合有天书降，玉检金绳代不磨。
