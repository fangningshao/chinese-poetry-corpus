东宁春兴六首（清·黄佺）　　七言律诗　押东韵	昨夜园林播暖风，辛夷开尽小桃红。云封孤岛天阊外，竹拥人家烟①雨中。社日尚难欺乳燕，波涛②原不阻归鸿。王孙芳草情无限，一曲狂歌仰碧空③。
登冈山（清·黄佺）　　七言律诗　押庚韵	海外高冈旧有声，偶然登眺最移情。步经未历嶙峋径，意解非常草木名。看去有山皆俯伏，朝来无水不分明。何妨猿狖缘林叫，且向上头听凤鸣①。
