南华为高君朗岑属（清·祝百十）　　押阳韵	《南华秋水》瓷洸洋，鹏抟扶摇万里长。桐生朝阳凤高冈，倬彼云汉分天章。彫虫青僮眠竹床，苕翠宛约春庭芳。梅绡红文虚曲房，金茎仙掌藕截塘。补天炼石拜娲皇，吹箫侍女珠两珰。修眉峨峨云锦装，西风夜炳太乙光。赤城建霞虹作梁，墨卿香案富缥缃。花檐鹊噪眉间黄，月轮蟾桂氤氲香。天衣五铢机七襄，大罗一曲赓《霓裳》。
