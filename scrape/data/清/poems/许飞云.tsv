谢别观察夫人（清·许飞云）　　五言律诗　押支韵	自怜生薄命，荆布一蛾眉。何意云天谊，深承礼数知。别时增缱绻，归日更支离。回首秦淮水，悠悠寄梦思。
新月（清·许飞云）　　七言律诗　押尤韵	远望云山暮霭浮，初生纤魄挂南楼。树头宿鸟惊弓影，水面游鱼怯钓钩。淡淡画眉微有恨，深深学拜便含愁。广寒风动银河浅，罗袜新裁夜出游。
瓶中丹桂（清·许飞云）　　七言绝句　押阳韵	西风萧瑟透芸窗，金粟凝香吐嫩黄。祇恐秋光易凋绝，胆瓶深护一枝芳。
