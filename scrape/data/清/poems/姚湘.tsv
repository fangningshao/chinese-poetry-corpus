郭林宗墓（清·姚湘）　　七言律诗　押冬韵	知人荐士缅遗踪，此日经过马鬣封。一木势难支大厦，六《屯》祸不及潜龙。登仙只合同元礼，表墓宁须藉蔡邕。更有申屠共标格，高风树屋独名佣①。
梅（清·姚湘）　　七言律诗　押元韵	任尔冰条湿粉痕，何须纸帐护春温。红亭远隔人千里，翠羽初飞月一村。留得寒香清到骨，莫听羌笛暗销魂。几年孤负西园约，冻合孤山独掩门①。
荆州道中（清·姚湘）　　七言绝句　押青韵	女媭砧响杳冥冥，楚些吟成不忍听。行过渚宫神黯淡，猿啼夜半在空舲。
