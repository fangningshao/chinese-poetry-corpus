病起（清·福喜）　　五言律诗　押文韵	小疾才三日，幽情减二分。对花疏把酒，倚槛懒看云。暑气先秋逼，喧声近市闻。更兼吟太苦，瘦不让休文。
野别（清·福喜）　　七言律诗　押删韵	隐隐行旌野树间，鱼轩久驻望前山。天空绝塞云孤往，日下高原鸟自还。纵拟离魂酬钿盒，难持破镜觅刀环。相怜应有南飞雁，锦字偷衔人汉关。
