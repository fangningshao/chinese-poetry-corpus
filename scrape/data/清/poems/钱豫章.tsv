先外舅查梧冈先生诗集寄园新刻者感题（清·钱豫章）　　七言律诗　押齐韵	池阳官罢魏塘栖，网户封尘草没啼。破屋风摧梅影失，荒田露泣稗花低。谁同韩偓夸雏凤，空忆乔公感只鸡。华屋山丘悲自昔，遗篇赖尔手亲题。
次韵馥林病起偕朱梓庐雨中过饮送春之作（清·钱豫章）　　七言律诗　押支韵	绝胜韶光病未知，出门犹喜及芳时。苦嗟逝景摧霜鬓，强抑愁怀付酒卮。泣雨今朝如送客，惜花昨岁负题诗。匆匆又放江城棹，赠药偏萦别后思。
