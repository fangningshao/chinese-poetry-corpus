晚登南禅寺三清殿（清·李荣树）　　七言律诗　押庚韵	石蹬层层路不平，登临绝巘四望惊。田分万井村高下，烟点三川树纵横。山势东来围古塞，河声北走撼边城。自然落日照青海，欲泻杯中水一泓。
登南禅寺孔雀楼（清·李荣树）　　七言绝句　押阳韵	岚气回环映水光，麦花吐秀菜花黄。痴儿今日忘尘事，孔雀楼头看夕阳。
