访余湘帆不遇（清·王书升）　　五言律诗　押齐韵	风吹碧桃落，空山闻鸟啼。偶随流水去，已过石桥西。茅屋藏修竹，柴门隔小溪。岚光斜照里，回首白云迷。
宿弋口宝兴僧楼（清·王书升）　　七言律诗　押尤韵	大海萍踪一叶浮，闽南鸿迹纪句留。偶携谢客登山屐，间上生公说法楼。树色拥窗云住宿，溪声聒耳水环流。暮钟微动苍烟合，指点猫峰夕照收。
