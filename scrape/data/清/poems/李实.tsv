湖口县晚泊（清·李实）　　五言律诗　押删韵	漠漠湖堤柳，清溪月一弯。人家多近水，城堞半依山。渡口渔镫出，林端野鸟还。萧然夜欹枕，凉梦到乡关。
泊芜湖关（清·李实）　　七言律诗　押先韵	津吏遥迎客子船，舣舟亭下晚晴天。斜阳未落先浮月，远水初平欲化烟。江路每怀青草过，旅情长向白云悬。夜寒更柝声声起，听到关情一黯然。
