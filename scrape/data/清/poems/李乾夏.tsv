居北江旧庐在坐顾通政孟徐两侍御龙喜社主黄农部宾主九人越十数日农部集同志祖道竟日谈宴赋谢录别（清·李乾夏）　　押敬韵	藐余才不逮，重选膺使命。经岁恣游览，始识人文盛。群贤缔兰交，清宴遵觞令。雅度何汪洋，纵谈挥麈柄。龙社更寻诗，高评若冰镜。茶烟袅鬓丝，盆梅红相映。临歧多赠言，卷里富新咏。欲和郢中音，向君还请正。
