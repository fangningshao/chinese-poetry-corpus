寄春藻墨溪两弟（清·胡达源）　　五言律诗　押先韵	畏路风波险，平安寄汝笺。晨昏劳定省，琐屑累周旋。诗礼传家旧，文章报国先。弟兄俱努力，南北望拳拳。
有寄（清·胡达源）　　七言律诗　押删韵	拟向桃源叩玉关，扁舟一叶引风还。天边定有重圆月，海上宁无可到山。流水游龙喧日下，浮云苍狗幻人间。怜君别有心期在，莫触离愁入鬓斑。
