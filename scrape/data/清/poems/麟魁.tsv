驿馆夜坐（清·麟魁）　　七言律诗　押侵韵	驿馆挑镫秋夜深，思量旅况昔犹今。有书莫漫途中寄，得句何堪马上吟。半载消磨关塞日，一鞭掷碎使臣心。无情最是西来路，老我风尘白发侵。
醉柳园（清·麟魁）　　七言律诗　押先韵	园中醉柳几何年，小有亭台亦洒然。一道清泉寒漱石，百围高树绿参天。地临化日龙亭畔，窗列晴岚雉堞前。遥忆春归无限好，数枝青到酒旗边。
