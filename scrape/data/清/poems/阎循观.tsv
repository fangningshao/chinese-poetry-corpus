望孤山（清·阎循观）　　五言律诗　押齐韵	山色秋天外，黄昏望不迷。中峰残照在，东麓一星低。空翠寒衣袂，清风到杖藜。平生慕真隐，长揖谢夷齐。
青县（清·阎循观）　　七言绝句　押支韵	落魄旗亭谱竹枝①，尘颜憔悴泪成丝。七年被酒重看镜，惟有霜毛异旧时。
青县竹枝词（清·阎循观）	中山山下竹青青，潞河河外烟冥冥。三日好风吹细水，李花开遍峭帆亭。
