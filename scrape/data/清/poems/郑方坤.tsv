德州道上留别石幢伯兄（清·郑方坤）　　五言律诗　押鱼韵	料峭寒如此，邮签百二余。弟兄一分袂，琴剑各轻车。强制杨朱泪，愁沈殷羡书。团圆问明月，奚事照离居。
苦雨（清·郑方坤）　　七言律诗　押侵韵	远峰一发雾沈沈，拥鼻楼头耐冷吟。千叶红黏披败絮，半塍绿涨没新针。静看豨浴连桴鼓，端怕蜗涎上枕衾。辛苦衔泥双燕子，呢喃似欲诉春阴。
