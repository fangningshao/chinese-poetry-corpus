蔎林招集乳桐轩听雨怀堇蒲谢山（清·周宣猷）　　五言律诗　押尤韵	一夜蕉窗雨，怀人五月秋。江湖生远梦，琴筑在高楼。促坐剪残烛，天涯共白头。遥怜吟眺处，冷月不禁愁。
茸城访王澹园明府（清·周宣猷）　　五言律诗　押鱼韵	复此吴淞路，春风短棹余。江寒连海气，潮长入山渠。望郭烟迷戍，推篷雨湿书。故人官就此，闻道有悬鱼。
