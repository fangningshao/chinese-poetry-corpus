酬刘铁庵次张笨山韵（清·汪鹤孙）　　五言律诗　押鱼韵	骏马长鸣日，蛾眉只索居。玉禾惊岁晚，团扇及秋疏。荷锸宜耽酒，然藜莫校书。幽栖能结伴，选胜到精庐。
广游仙寺（清·汪鹤孙）　　七言绝句　押侵韵	瑶岛灵踪未易寻，古来名籍却森森。悬知易贵非仙骨，要识难穷是道心。
广游仙寺 其二（清·汪鹤孙）	尽日风波思不惊，绿蓑青笠最清真。吾师合是元真子，紫绶朱轓岂足荣。
