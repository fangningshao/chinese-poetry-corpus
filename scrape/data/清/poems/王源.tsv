留别黄弼臣（清·王源）　　七言律诗　押寒韵	忧向中来岂易宽，与君对酌且为欢。怜才自古英雄少，得意当前我辈难。消遣壮怀凭宝剑，蹉跎春梦付征鞍。还期共醉金台下，四野萧萧放眼看。
呈习斋先生（清·王源）　　七言律诗　押元韵	离迷禾黍向南村，惭愧担簦五柳门。十载低颜随燕雀，半生孤眼横乾坤。先生有道青云上，今日从游皂帽尊。虞夏高歌人未老，无边风雨正黄昏。
