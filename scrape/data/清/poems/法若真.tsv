寄破尘道士（清·法若真）　　五言律诗　押灰韵	桃源风雪断，不得送鹅来。玉趾留丹灶，金绳换酒杯。山空雏鹤宿，潭隐老龙开。新种松千亩，商量去镜台①。
诸城黄来公过访谈地理（清·法若真）　　七言律诗　押先韵	得君说破紫囊筌，玉斧长挥劈野禅。自是清谈归叔度，非关读画到龙眠。丛峰石色擎珠蕊，大海潮声乱铁泉。不识山川调药谱，一天风雨护超然①。
