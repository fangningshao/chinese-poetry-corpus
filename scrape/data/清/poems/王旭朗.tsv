读理斋常太翁先生爱吟草（清·王旭朗）　　七言律诗　押侵韵	名宿瑶编著爱吟，西充公暇韵同琴。频摹止水青云句①，总见甘棠膏雨心。贼殪凤山舒浩气②，忠书纪庙寓言箴③。宏词多少通于史，早振英风迈古今。
读殉节录（清·王旭朗）　　七言律诗　押庚韵	文臣输饷到军营，倏值酋蛮挫我兵。九首连随刀剑落，一生𢬵似羽毛轻。途中昔日伤裴相①，岭表今兹效杲卿。祠立浣花名不朽，还宜汗简荷褒荣。
衣轩堂翁汇梓太翁诗稿赐教赋赠（清·王旭朗）　　七言律诗　押先韵	搜罗遗草缮芸篇，锦绣堆成制锦年。不对玉冰怀凛凛，焉能弓冶意拳拳。循声震叠优文献，惠政沾濡遍蜀燕。健翮高骞程万里，伫看德报擢旬宣。
