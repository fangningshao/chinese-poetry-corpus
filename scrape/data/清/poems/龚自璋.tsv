金缕曲 和吴蘋香夫人（清·龚自璋）	海样韶光好。捲珠帘、艳阳天气，莺啼春晓。柳压红阑花映户，阆苑飞尘难到。羡清福、如君绝少。絮弱风狂都莫管，坐文窗、珍重如仙貌。休只是，替花恼。人生大抵怜同调。费几番、沉吟握管，挑灯起草。百幅涛笺挥翠翰，要与锦机斗巧。觉漱玉、当年才小。香梦欲成还唤起，听声声、花外啼娇鸟。云鬓乱，玉钗掉。
