郾城和壁间韵（清·李羲钧）　　五言律诗　押庚韵	华发愁潘令，穷途哭阮生。南风吹梦处，昨夜到春明。慷慨铜琶曲，凄凉锦瑟声。聱隅成底事，俯仰愧时名。
答曹莼江明府叠韵（清·李羲钧）　　七言律诗　押东韵	板屋频年赋小戎，梦回铃索忆丁东。锭箕身命奇难偶，华叶温寒变不同。岁月半消尘鞅里，勋名都付酒杯中。三朝养士成孤负，𤱶𤱶空悬捧日衷。
张椒云前辈北山归隐图次韵（清·李羲钧）　　押元韵	乞身终拟达重阍，想像归夹松菊存。花药一庭收远志，图书万卷付长恩。可须索米从仁祖，会见栽杨出义孙。枌社傥容陪近局，青山把酒对开轩。
