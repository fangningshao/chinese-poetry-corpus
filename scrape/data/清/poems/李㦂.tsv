同蒋仲一汪河发郊行见杏花初放期再赏之（清·李㦂）　　五言律诗　押麻韵	圃外见红杏，高林气若霞。朝来一片雨，开到几枝花。惜此好春色，多于野老家。偶然看不足，记取路痕斜。
天门山（清·李㦂）　　五言律诗　押灰韵	双峰如凿断，绝壁对崔嵬。楚蜀千重远，东南一气开。潮声归海去，帆影出天来。渺渺烟波际，徒深庾信哀。
