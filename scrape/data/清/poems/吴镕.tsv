杨双梧太守相度筑兰城贺之（清·吴镕）　　七言律诗　押寒韵	迹寄空山暑亦寒，身负重钜涉艰难。峰岖历尽千岩险，相度周行一骑单。独向闾阎咨疾苦，每于村落任盘桓。民番自有敦庞意，拥彗欢迎旧日官①。
噶玛兰中秋见月呈杨太守（清·吴镕）　　七言律诗　押先韵	喜闻新土乐尧天，尽仰光明月影圆。甘露披皋徵硕德，仁风遍野庆丰年。云开万里茅檐睹，霾尽千山海国妍。一片流辉秋皎皎，扬清度量信无边①。
