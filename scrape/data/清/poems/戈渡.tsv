立秋后三日雨后湖上（清·戈渡）　　五言律诗　押庚韵	荷渚依兰桨，鸳鸯野梦清。霞光薰晚渡，塔影压秋城。人语风前软，箫声水上轻。五湖三泖志，几遂此生情。
秋日黑窑厂晚眺（清·戈渡）　　七言律诗　押灰韵	斜阳扶我上荒台，天外青山列障开。万里云阴随雨至，九边风色送秋来。水流今古同悲响，诗吊幽燕有霸才。几处暮砧催剪尺，白杨衰草雁声哀。
新柳词（清·戈渡）　　七言绝句　押支韵	长堤风软绿丝丝，不计千枝与万枝。多谢柔条初学舞，可能还似汉南时。
