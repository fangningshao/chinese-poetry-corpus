春日就亭即景（清·胡高望）　　七言律诗　押青韵	碧萝掩映小林坰，绕屋平冈迤逦经。一曲萧江晴入画，几层阁岫暖浮青。登临到处开襟抱，风雅当年见典型。好景无边添胜赏，佳游彷佛岘山亭。
校士宁都（清·胡高望）　　七言律诗　押先韵	春光骀宕过梅川，民物熙和境静便。膏雨乍收青𤰝外，人家多住翠微边。关心芳序搴兰节，入画轻阴酿麦天。最喜时平风俗美，星轺周览记经年。
