山村即景（清·乔守敬）　　七言绝句　押麻韵	晚村一带槿篱斜，绕岸木棉黄作花。今夕欲投何处宿，夕阳红树有归鸦。
送金小岱归临安（清·乔守敬）　　押真韵	西风堕征雁，千里催归人。归心不可羁，况有堂上亲。亲衰病且笃，望远尤含辛。纵抱四方志，畴能间天伦。莫理宛溪棹，朝指姑溪滨。白日黯秋景，黄海虚前尘。胜游岂不乐，聚散非无因。不见张季鹰，尚忆鲈与莼。
