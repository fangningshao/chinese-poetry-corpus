十五夜默庵招饮（清·蒋易）　　五言律诗　押青韵	应为冰蟾好，羁凄共野亭。醉开双泪眼，寒动一天星。战鼓春风寂，渔灯夜气腥。炉存先世物，香爇蔗浆青。
乱后过瓜洲旧居（清·蒋易）　　五言律诗　押先韵	鸟散瓜洲渡，书归杨仆船。荒城无马迹，广厦几人烟。晴日江光凛，秋星杀气缠。蓬蒿原自满，此别更萧然。
题梅杓司藏卷，卷中乃诞北、颖侯、昆铜、伯宗、定生五亡友手札（清·蒋易）　　七言绝句　押真韵	乍开此卷即沾巾，多是当年死难人。浩气尚能凝碧血，遗言终不化青磷。
题梅杓司藏卷，卷中乃诞北、颖侯、昆铜、伯（清·蒋易）　　七言绝句　押元韵	梅生海内结交繁，架上邮筒无数存。独宝数公残翰墨，欲留书种在乾坤。
题梅杓司藏卷，卷中乃诞北、颖侯、昆铜、伯（清·蒋易）　　七言绝句　押虞韵	余公亢烈首捐躯，周沈同心亦与俱。莫羡陈刘考终命，肝肠寸折眼全枯。
