赋得清明无客不思家 （清·赖世贞）　　五言排律　押支韵	远隔家乡久，悠悠乱我思。况当佳节至，更觉客心悲。泛梗怜飘泊，飞蓬怅别离。魂销沽酒市，肠断卖花时。风雨鱼书寂，关山蝶梦驰。萍踪千里外，屈指计归期。
赋得朗朗如玉山行  （清·赖世贞）　　五言排律　押鱼韵	别具光明景，风流实契予①。玉山行朗若，妙品恰温如。采药来仙路，寻师访道庐。此间无俗客，胜地不樵渔。石室烹经久，云衢蹑足初。其人堪比美，杂佩有琼琚。
