槎客先生招同人集湖舫即事（清·陈鳣）　　七言律诗　押尤韵	间携尊酒上轻舟，幽意何堪共狎鸥。四海交情犹有客，重湖烟景正宜秋。山分黄叶归吟卷，水漾红霞入画楼。好与风光流赏遍，人间何必更丹丘。
自题续唐书后（清·陈鳣）　　七言律诗　押鱼韵	唐祚延年六十余，旧名五代尽删除。河东自可共和比，江左还应季汉如。不羡子京添半臂，漫教无党注新书。快哉此日翻成案，多少清流怨气舒。
