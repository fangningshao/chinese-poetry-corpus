秋日村居（清·黄文达）　　七言律诗　押阳韵	鸡犬安眠世事忘，避嚣恰称此村庄。青山红树团茅屋，秋草荒烟冷夕阳。不事繁华人自古，绝佳风味稻生香。溪南好友相邻近，日往烟萝话昼长。
冬柳（清·黄文达）　　七言律诗　押元韵	江干老树自成村，无复婆娑旧日痕。碧玉歌残愁白下，黄金抛尽冷朱门。数湾流水寒无色，一抹斜阳瘦不温。小别青溪经十载，凄凉知否几株存。
出门（清·黄文达）　　押微韵	清晨出门去，路上人行稀。山深寺钟隐，日杲秋露微。流水澄见底，霜叶红未飞。行行若有得，所得是无机。
