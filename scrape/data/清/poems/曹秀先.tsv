玉芝（清·曹秀先）　　五言律诗　押青韵	秘感敷神草，幽元洞《孝经》。仙人渺踪迹，芝阁閟仪形。玉叶云心冷，琼盘雨意冥。可堪四十载，灼灼未凋零。
雄县舟中（清·曹秀先）　　七言绝句　押删韵	绕城一水自弯环，野色云容各自閒。便当乘槎溯天汉，眼中少个是名山。
阴云（清·曹秀先）　　押侵韵	欲雨复不雨，云气郁寒阴。飕飕远风起，飘散吹平林。阳乌敛飞焰，高隐层霄岑。韬光黜外视，而无尘埃侵。自然得所养，沐浴江海浔。此时如水镜，罔象堪幽寻。
