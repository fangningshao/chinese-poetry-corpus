雁门烟雨（清·僧喝能）　　七言律诗　押元韵	濛濛雨气近黄昏，过客分明说雁门。鸿雁几时来此地，烟云终日闭孤村。盘空路作惊蛇去，入险山如渴鹿奔。遥望前头深峡里，微茫残霭数声猿①。
鲫潭霁月（清·僧喝能）　　七言律诗　押寒韵	野迥①天空水淼漫，银蟾泻影出②云端。聚星亭落群峰碧，钓月船回一棹寒。籁寂波光拖玉练，更阑斗转荡珠盘。清池曾照禅心现，争似东湖说大观③。
