高邮道中（清·许瑶光）　　七言律诗　押微韵	黄河回望白云飞，甓社湖清{禾欠}浪微。树隐露祠迷过客，草连营苑易斜晖。一江红叶雁初下，两岸芦花蟹正肥。莫道来游春去久，绕陂烟雨尚霏霏。
八月（清·许瑶光）　　七言律诗　押蒸韵	八月凉秋热更乘，天心鹰为桂花蒸。香来鹫岭苍毛栗，熟到鸳湖没角菱。归燕海村潮欲上，残蝉江树月初升。鱼龙虽冷云霞艳，独倚高楼最上层。
