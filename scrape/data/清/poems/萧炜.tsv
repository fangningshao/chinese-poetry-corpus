下第出都赴汴梁呈同行胡鲁斋熊芋香（清·萧炜）　　五言律诗　押鱼韵	日归长策少，金尽更纡徐。苦费中人产，高乘下泽车。休登广武叹，聊访信陵居。吾道瘿瓢在，酣歌且莫疏。
贵溪谒谢文节祠（清·萧炜）　　五言律诗　押支韵	一书坚却聘，已办首阳饥。慷慨攀髯志，从容卖卜时。江山邻汐社，俎豆并文祠。龙虎苍苍色，千秋拜水湄。
