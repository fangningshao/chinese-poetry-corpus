春晚（清·邵渊耀）　　五言律诗　押鱼韵	不觉春光老，沈冥任索居。诗情微雨后，酒病落花初。避地愁闻鹤，贪眠偶枕书。抗心千载上，古处定何如。
秦淮秋泛（清·邵渊耀）　　七言律诗　押支韵	行过丁帘荡桨迟，晓波新涨绿漪漪。几分春恨因桃叶，一半秋心在柳枝。临水楼台珠箔卷，教歌院落玉箫吹。鸟声花影都如梦，刻意真怜杜牧之。
兴福寺（清·邵渊耀）	梵宫岑蔚处，齐梁树犹绿。餐胜常如新，逢景不嫌熟。西原泉石佳，一赏亦云足。空潭已非昔，亭外鞓红簇。车马为喧阗，焉能媚幽独。人夸富贵花，我爱萧疏竹。
