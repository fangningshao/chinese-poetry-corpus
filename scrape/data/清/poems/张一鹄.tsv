别滇（清·张一鹄）　　五言律诗　押微韵	十里壶浆送，都言羡尔归。独怜车下泣，半是壑中饥。日落怀难尽，交深泪不挥。渐遥金碧地，还整旧渔矶。
辰龙关（清·张一鹄）　　五言律诗　押冬韵	天地金汤险，由来王气钟。五丁开绝塞，二酉抱神龙。乱眼奇峰过，惊心暑瘴重。兴亡千古在，立马倚长松。
怀人（清·张一鹄）　　七言绝句　押庚韵	西南诸国滇为大，六诏新开僰道平。应忆松江莼菜好，却将老眼看昆明。
