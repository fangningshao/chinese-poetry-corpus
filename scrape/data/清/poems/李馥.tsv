过司空表圣墓（清·李馥）　　五言律诗　押阳韵	古道瞻遗墓，丰碑纪有唐。荣华辞黻冕，泉石殉君王。诗品卑元相，清风慕首阳。如何长乐老，黄发耐兴亡①！
偶步承熙寺（清·李馥）　　七言律诗　押冬韵	熙宁古刹有遗踪，零落亭台第几重。镫影照残僧鬓短，苔痕添上佛头浓。豫章白昼号风雨，废院黄昏寂鼓钟。四十八庵何处问，荒烟如许一扶筇。
