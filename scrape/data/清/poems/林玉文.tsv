曹仁宪谨荣寿又（清·林玉文）　　七言律诗　押先韵	长庚灿烂彩云边，甲子盈筹颂大年。重九萸囊曾系佩，秋三菊酒正开筵。仁恩远播群黎洽，德政覃敷五福全。彭泽高风犹未邈，遐龄永享继名贤①。
曹仁宪谨荣寿（此诗收于《百寿诗录》，陈墩厚藏本）五言排律（清·林玉文）　　五言排律　押尤韵	邺下清风在，贤良夙慎修。抚绥安此邑，布化展鸿猷。庠序兴文甲，农桑重里州。三多徵华祝，五福叶箕畴。天上长庚焕，人间瑞气浮。召公堪比德，陶令恰为俦。对菊酣琼宴，跻堂举玉瓯。淡江恩泽溥，卧辙共攀留（施懿琳编校）。
