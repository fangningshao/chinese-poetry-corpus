出居庸北口（清·叶正夏）　　五言律诗　押冬韵	驱车歌出塞，天险是居庸。但觉峰回转，不知山几重。风沙迷猎骑，堠堞隐边烽。落日荒烟合，愁听岭外钟。
董子读书台（清·叶正夏）　　七言律诗　押庚韵	登眺徒深吊古情，汉庭未解重儒生。大才止作胶西相，遗址今邻厌次城。衰柳数行湖水碧，乱帆几点夕阳明。须知不是投间地，台畔应闻诵读声。
