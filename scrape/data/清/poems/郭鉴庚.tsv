洞庭湖（清·郭鉴庚）　　五言律诗　押青韵	万古衡沅水，苍波汇洞庭。地盘三楚阔，天入九疑青。兰芷骚人怨，鱼龙夜气腥。风帆杳何处，酹酒吊湘灵。
茅津渡渡黄河即目（清·郭鉴庚）　　七言律诗　押萧韵	秋声莽莽马萧萧，汝陕西来极望遥。三晋河山趋浴下，二陵风雨过中条。英雄故里人争说，井邑先民泽未彫。半载程途两万里，凭谁肝胆诉无聊。
