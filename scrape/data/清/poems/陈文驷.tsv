雨窗与个臣夜话（清·陈文驷）　　五言律诗　押寒韵	叱咤侯门热，孤吟夜漏残。豪情就束缚，余味耐寒酸。得失争鸡口，文章笑鼠肝。此怀了无尽，付与酒杯宽。
雨中杂诗寄路访岩（清·陈文驷）　　七言律诗　押支韵	春老余寒入被池，阴阴城阙曙钟迟。名心渐逼亲衰后，豪气难销酒熟时。避客性如羞舞鹤，佣人味似已删诗。此怀祇取奇书遣，遮莫飞花下故枝。
读晋纪（清·陈文驷）　　七言绝句　押真韵	盛誉由来易失真，深源起后转沈沦。江东一样苍生望，争及围棋赌墅人。
