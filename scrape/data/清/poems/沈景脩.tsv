夕阳（清·沈景脩）　　七言律诗　押微韵	山色涂金返照微，泥人凝望是斜晖。桑榆尚有余光恋，风雨能全晚景稀。白板半欹渔网挂，青帘齐卷酒船归。痴心欲乞羲和手，系住阳乌不使飞。
出钱唐门寻旧日酒楼蔓草荒烟绝无人迹怆然有感（清·沈景脩）　　七言绝句　押先韵	新愁白发三千丈，旧梦黄垆二十年。今日凄凉重过此，湖云如絮柳如烟。
雨中过七里泷（清·沈景脩）　　七言绝句　押寒韵	苍崖云卧碧漪寒，千古江山托钓竿。十里画眉声寂寂，一帆春雨过严滩。
