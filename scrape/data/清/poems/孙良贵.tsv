偕家弟文止晓入岳麓寺（清·孙良贵）　　五言律诗	幽仄还从到，同游畅所经。僧披深翠出，寺带湿云暝。寒竹新炊火，霜禽饱晒瓴。五年矜一见，不负看山行。
赠百四十三老人汤云山和沈宗伯作（清·孙良贵）　　七言绝句　押青韵	天上老人自有星，翩然披发下炎坰。楼头黄鹤何年返，骑向蓬壶访蔡经。
吉阳湖（清·孙良贵）　　七言绝句　押东韵	皖城西上借东风，极目洪波水正东。忘却江天空复迥，吉阳湖看藕花红。
