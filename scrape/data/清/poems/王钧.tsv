砧声（清·王钧）　　五言律诗　押支韵	何事惊残梦，寒砧处处悲。孤村霜落后，深院月明时。响细疑无力，声停若有思。可怜凄楚调，不遣玉关知。
三间房（清·王钧）　　五言律诗　押元韵	万仞才过岭，三间又见村。林峦藏板屋，鸡犬散柴门。山势迎人立，溪声战石喧。仆夫嗟况瘁，日暮且停辕。
春柳（清·王钧）　　七言绝句　押尤韵	含烟摇曳水西头，青眼才开惯惹愁。别恨丝丝消不得，断肠人倚夕阳楼。
