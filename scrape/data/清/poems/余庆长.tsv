人日过莫浪坡（清·余庆长）　　五言律诗　押歌韵	蛇盘青岭窟，猿落白云窠。人日常为客，天涯复此过。春烟生石磴，孤梦逐江沱。行息庵前水，清泉倚薜萝。
退思堂怀舆山太守（清·余庆长）　　七言律诗　押阳韵	十笏颓椽薜荔墙，无端踯躅退思堂。子瞻诗和陶彭泽，漫叟歌招孟武昌。簿领闲时惟闭阁，宾僚散去自焚香。平生心迹真萧瑟，落落高风未可望。
