滁阳道中（清·乔大鸿）　　五言律诗　押庚韵	醉翁亭下路，尽日少人行。山色一城碧，夕阳千岭明。断云含雨气，疏树动秋声。我亦希前哲，新诗马上成。
舟次淮阴感旧（清·乔大鸿）　　七言律诗　押支韵	荒城木落雁声迟，傍水人家短竹篱。渡古尚余垂钓客，时平无复佩刀儿。长堤晓露新栽柳，野店斜阳旧酒旗。回首故交凋谢尽，一声横笛使人悲。
