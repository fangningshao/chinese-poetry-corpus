间道述怀寄黄鹿泉燕京（清·曹寅承）　　七言律诗　押庚韵	东人加额日詹清，经岁辽阳阻使旌。风劲沧溟鹏欲徙，天寒碣石雁无声。那将赵盖相望道，妄谓秦关未出兵。箕坦颍清何处是，伤心不复对残枰。
月波楼题壁（清·曹寅承）　　七言绝句　押尤韵	洞仙关外路悠悠，疏树晴烟澹似秋。政喜江山浑入画，十年重上月波楼。
