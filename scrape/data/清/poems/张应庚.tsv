晚至忠信墟（清·张应庚）　　五言律诗　押寒韵	山晚月初上，霜林起暮寒。炊烟破归鸟，溪水落渔滩。墟散人声寂，农闲岁事阑。夕阳无限好，不厌几回看。
梅州寄黄鹤楼（清·张应庚）　　七言律诗　押尤韵	经旬尘市作句留，偷得闲身汗漫游。凉意渐添桐叶雨，山光浓压木兰舟。猪肝闵贡原多累，龙性嵇康未易酬。料得乡怀千里共，连朝风信报新秋。
