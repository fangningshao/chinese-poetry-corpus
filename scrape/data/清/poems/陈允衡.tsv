王安又招同施次仲周鹤田诸君游响山兼访杓司不值（清·陈允衡）　　五言律诗　押庚韵	探山只数里，倚棹变阴晴。草树依城转，凫鸥傍水轻。松风生夜色，人语杂溪声。隐者不可见，空余钓石情。
步自杏花村遵湖堤过钟楼至上蓝寺同王尊素程鸣玉访坚忍拙生二开士不值归路得诗（清·陈允衡）　　五言律诗　押寒韵	古寺闲寻得，篱疏竹数竿。僧偏渡江早，客正入山难。土锉烟初断，香台影自寒。皈依何日是，愁思又无端。
