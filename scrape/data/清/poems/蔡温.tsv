吴我天底道中（清·蔡温）　　七言律诗　押先韵	林树冥濛隐碧天，穿行忽睹数家烟。藤萝拂袖露常湿，石径横云马不前。山远时添游客恨，潭深疑有毒龙眠。何年此地开幽境，断绝风尘学散仙。
千手院访赖全上人（清·蔡温）　　七言律诗　押删韵	僧寺从来爱碧山，上人独傍万家湾。松花落地茶方煮，竹径临江门不关。旷野晨钟千树秀，半窗夜月一心閒。应知传说蓬瀛处，只在风尘咫尺间。
