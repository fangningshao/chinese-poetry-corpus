和伍崧申江楼（清·岐元）　　七言律诗　押灰韵	时雨时晴画本开，风光不厌酒徒来。岳阳楼上梅花笛，习子池边鹦鹉杯。声重晚钟闻远寺，夜深凉雨长新苔。临江好看东来客，移取芭蕉别院栽。
和顾幼耕秋怀（清·岐元）	无感何惊秋，入定不知暑。大仆慕羲农，矫隘薄巢许。利敛漫逐蝇，顽石天可补。溱涉挑狂童，洛游动交甫。重不自引嫌，辱与人何兴。老经失离奇，屈骚太娇妩。天地任斡旋，物我何取予。生生无尽期，造化不吾阻。
