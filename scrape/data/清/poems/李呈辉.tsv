曹仁宪谨荣寿（此诗收于《百寿诗录》，陈墩厚藏本）五言古一首（清·李呈辉）　　押阳韵	天锡公纯嘏，气象著轩昂。年高德弥劭，海滨教化良。爱民询疾苦，敦俗劝农桑。顿起菁莪化，文运开一方。善政兼善教，遗爱诵甘棠。五载牛刀试，口碑载不忘。欣逢岳降日，愿进九霞觞。遐算南山拟，令名北斗望。昔有洛阳老，聚会耆英堂。今有我仁宪，姓氏并标扬。后先相济美，福禄寿而康。吾侪何以颂，俚言赋一章（施懿琳编校）。
