石钟山（清·吴隆骘）　　七言律诗　押庚韵	山高湖口肖钟鸣，积翠摩空削不成。万石铿鍧天籁发，千艘奔放大江横。凌云鹳鹤浑无迹，动地蛟鱼亦有声。谁与操舟徵郦注，悠悠不尽古今情。
间居（清·吴隆骘）　　押质韵	中寿祇百年，三万六千日。逝者已如斯，因知来者疾。一朝同蟪蛄，春秋更莫必。亲朋谁后彫，屈指十去七。出门寡所欢，兀尔闭虚室。怀哉诵先民，世殊而揆一。行即不能然，心实与之昵。无始观我生，萧然泯劳逸。
