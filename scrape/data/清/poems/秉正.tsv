九日过慧照庵（清·秉正）　　五言律诗　押先韵	精蓝在城市，幽趣入林泉。草白知秋晚，苔青是雨前。云生窗外树，霞污水中天。纵目有如此，还应放钓船。
和惠山华凝修先生宿问水庵韵 其二（清·秉正）　　五言律诗　押灰韵	隔水寻开士，还应鼓枻来。那知秋未到，已觉暑全回。花竹有馀色，山林良可哀。四方兵甲后，吟眺一徘徊。
和惠山华凝修先生宿问水庵韵 其一（清·秉正）　　押元韵	扣舷歌复罢，散步入效原。树暝林疑雨，山空鸟不言。几人探竹屋，一水隔桃源。归路饶清兴，新蝉在北轩。
