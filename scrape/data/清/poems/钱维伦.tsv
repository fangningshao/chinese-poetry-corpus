游元朔山汇诗品（清·钱维伦）	大道日往，妙机其微。饮之太和，独鹤与飞。巫峡千寻，走云连风。天地与立，神化攸同。是有真迹，如不可知。要路愈远，幽行为迟。碧山人来，横绝太空。超以象外，得其寰中。娟娟群松，下有泉流。载行载止，空碧攸攸。脱巾独步，时闻乌声。所思不远，大河前横。月出东斗，好风相从。太华夜碧，人闻清钟。金撙酒满，共客弹琴。海之波澜，山之嶙峋。大风捲水，材木为摧。萧萧落叶，漏雨苍苔。少有道契，终与俗违。如将白云，清风与归。生者百岁，相去几何。何如尊酒，日往烟萝。
