如梦令 鹦鹉（清·吴瑗（文青））	本是乌衣伴侣。不学文鹥沙渚。偶尔寄寒庑，消受酸风苦雨。无语。无语。犹自解怜毛羽。
如梦令（清·吴瑗（文青））	何处仙车缥缈。枝上莺传花老。会晤有今朝，莫道相逢迟早。留笑。留笑。误认天台休恼。
如梦令（清·吴瑗（文青））	不是胭脂窈窕。莫认花容月貌。静冷月明中，断绝红尘音耗。懊恼。懊恼。何似鹦哥睡早。
壶天晓 红豆（清·吴瑗（文青））	艳比鲛人泪颗，光交帝网珠丝。根苗何处种相思。不道相思是此。鹦鹉啄残何有，珊瑚碾就无疑。随人抛掷本如斯。但少记歌娘子。
