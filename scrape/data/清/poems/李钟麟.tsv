渔村夕照（清·李钟麟）　　七言绝句　押微韵	满村秋水浸苔矶，落日清江动竹扉。一曲高歌渔父醉，归来晒网趁斜晖。
七月七日雨中种竹树（清·李钟麟）　　押陌韵	洞庭秋雨来，凉气生枕席。东城官舍中，颇似野人宅。锄云艺竹树，一径十余尺。树带君山青，竹分湘水碧。稍免抱瓮劳，华滋借天泽。人间瓜果会，陈乞终何益。巧宦吾未能，空斋卧良夕。
