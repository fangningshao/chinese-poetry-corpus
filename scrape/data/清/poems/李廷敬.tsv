渡江至京口晓泊（清·李廷敬）　　七言律诗　押鱼韵	练影横江日上初，风帆一霎入南徐。东来万马潮方急，西去千峰画不如。估客樯桡纷聚蚁，梵王宫殿半凌虚。登高怀远情何极，六代江山一笋舆。
九日同随轩兄登九成台有怀渭崖兄晓峰弟（清·李廷敬）　　七言律诗　押微韵	岭南九月纸鸢飞，落帽风轻暑气微。海舶春槽橙酿酒，山猺秋雨荔为衣。千年歌舞余荒徼，万里关山共落晖。望断天涯音问隔，武溪险绝鲤鱼稀。
弋阳苦雨（清·李廷敬）　　七言绝句　押庚韵	水驿萧骚百感生，维舟野戍听鸡鸣。愁时最怯芭蕉雨，夜夜孤篷作此声。
