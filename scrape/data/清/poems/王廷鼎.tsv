自遣（清·王廷鼎）　　七言律诗　押真韵	便当卜宅水之滨，携得全家作散人。閒坐溪桥松是盖，醉眠石磴草成茵。未能谐俗难云达，但免干人不碍贫。荠菜调羹菰煮粥，绿藤阴下款亲邻。
潞河客怀（清·王廷鼎）　　七言律诗　押尤韵	不因王事为谁留，陆困轮蹄水困舟。亲旧杂萦游子梦，雨风并作旅人愁。才疏多怕逢青眼，体健遥知慰白头。一职未容轻簿尉，可堪王粲又登楼。
登铜山绝顶（清·王廷鼎）　　七言绝句　押真韵	第一高峰第一春，梅花香里著閒身。狂吟不怕山灵笑，绝顶题诗有几人。
