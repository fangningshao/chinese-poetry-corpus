高处厚先生信宿山中赋此却寄（清·夏熙臣）　　五言律诗　押鱼韵	收拾看山眼，寻幽到敝庐。以君一日长，赠我十年书。天外孤云合，雨中夜气疏。村醪刚半熟，不醉复何如。
施州卫寄所亲（清·夏熙臣）　　五言律诗　押冬韵	环卫皆君长，东南尽笮邛。流官乘小驷，蛮妇织花賨。刀剑生睚眦，衣冠列附庸。不烦司马檄，尺土亦王封。
