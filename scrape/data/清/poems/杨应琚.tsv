湟中春日登北禅寺楼寓目（清·杨应琚）　　五言律诗　押先韵	路为沿坡曲，楼因峭壁悬。春流争浴马，薄雾竞耕田。乍静心如濯，居高势欲仙。抵愁归去后，尘事尚依然。
次新城望元朔山（清·杨应琚）　　五言律诗　押庚韵	端岩双水曲，斜影数峰睛。过客停骢马，秋风满石城。沙头起雁语，天际落钟声。白道如丝细，层层草木清。
