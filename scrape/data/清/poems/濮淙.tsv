闻梁蘧玉已寓京口（清·濮淙）　　七言律诗　押冬韵	容易相逢尚未逢，老年亲故喜相从。已辞野店中山酒，望断烟江北固峰。一夜梦游千里月，五更霜落万家钟。莫言人远天涯近，书到楼头第几封①？
赠方望子入黄山修炼（清·濮淙）　　七言律诗　押删韵	诗成当代说方干，何事辞家久不还。梦里汤泉非故国，眼前云海是名山。花深古灶凭烧药，月冷啼猿为守关。只是白头慈母在，不教容易别人间①。
