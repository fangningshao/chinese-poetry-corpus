由长沙赴衡州访高螺舟太守舟中感赋（清·刘鸿庚）　　五言律诗　押歌韵	帆力健于马，长沙顷刻过。云遮衡岳影，雪压洞庭波。奋友分荣辱，穷途受折磨。未知东阁畔，梅萼放如何。
登沔阳新堤澄澜楼（清·刘鸿庚）　　七言律诗　押尤韵	十二年前暂典州，曾无暇日快登楼。此来春水生江汉，试倚危栏瞰斗牛。波起洞庭皆北泛，雪消巴蜀尽东流。尚书砥柱功勋在，祇要修防处处周。
