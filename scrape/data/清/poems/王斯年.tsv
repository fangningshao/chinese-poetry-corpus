除夕有感（清·王斯年）　　七言律诗　押麻韵	年光如水去何赊，星影侵人鬓渐华。身有余闲拼中酒，梦忘是客竟还家。堂高雅爱来春色，山冷凭谁说旧花。寄语娇儿痴弗卖，不痴我尚困尘沙。
哭张船山先生即题序诗卷子（清·王斯年）　　七言律诗　押元韵	群彦倾谈一座尊，春风曾侍草常温。诗传衣钵开奇境，语到君亲有泪痕。不佞自怜余傲骨，长贫何处答师恩。丹青幸得生花笔，摹想遗容仿佛存。
