相见欢（清·王虞凤）	新兴蛾髻如盂。插金鹅。点点蔷薇香露、沁牙梳。匀面罢，呼女伴，坐氍歈。又向绿窗深处、赌樗蒲。
相见欢（清·王虞凤）	雕栏笼鸟无声。耽窗明。两两黄蜂抱蕊、刺纱棂。凭湘几，匀银管，画绡屏。印出些些花样、粟纹轻。
贺圣朝（清·王虞凤）	彩线抛残金剪慵。绿鬟松。些些香唾湿残绒。小窗中。阿母拾花翻绣架，脸霞红。低垂凤颈剔春葱。意惺忪。
生查子 怀姊（清·王虞凤）	忆昔别离时，欲想心先痛。独自拥寒衾，一夜难成梦。只见碧纱窗，竹影频移动。残月冷花梢，幽恨和伊共。
