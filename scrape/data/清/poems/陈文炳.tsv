龟山海望（清·陈文炳）　　七言律诗　押萧韵	极目沧溟万里遥，飞①云片片手中招。晴岚日抱山围郭，水影声喧人渡桥。吾道南来归学海，大江东去涌文潮。何当跨鹤登仙路，遍绕蓬瀛听紫箫②。
宿鼓山寺（清·陈文炳）　　五言排律　押微韵	香刹凭游览，寻幽夜未归。松阴枝①拂盖，谷转石当扉。卷幔天河入，开窗月露微。梵音迎漏彻，旅梦觉酲②违。古树生秋色，层岚吐夜菲。浑疑天路近，科坐白云衣③。
