周泽棠入羌寻父归里赋赠（清·叶时晰）　　五言律诗　押寒韵	路入西羌远，思亲泪未乾。若无相遇处，祇觉此生难。虎境少人过，雪峰当夏寒。宁知此共返，邻里赤称欢。
再至苍梧呈介石（清·叶时晰）　　五言律诗　押文韵	欲归犹未得，黄叶已纷纷。多病难为客，无成又访君。孤鸿天外唳，游子夜中闻。身计何年遂，相期入峤云。
