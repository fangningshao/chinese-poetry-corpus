怀曹剑亭（清·高景光）　　五言律诗　押删韵	京华六载别，风度杳难攀。日下鱼书断，天边鸥梦间。春帆黄歇浦，秋色陆机山。何自携尊酒，相从一解颜。
访刘伴霞鍊师不值（清·高景光）　　七言律诗　押侵韵	拟亲古镜照心心，来访仙人紫府深。红栈青岑凹凸画，云衣月幌短长吟。叩门稳卧松间鹿，放艇空张花下琴。两到山中不相见，临风搔首忆刘沈。
