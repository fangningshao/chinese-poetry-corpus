竹溪寺（清·林青莲）　　五言律诗　押阳韵	沿竹①寻僧院，傍溪叩佛堂。溪回水自曲，竹密山亦凉。供客三杯酒，参禅一炷香。听谈心未倦，溪竹已苍茫②。
登龟山望海潮（清·林青莲）　　七言律诗　押先韵	层峦独上莽寒烟，四望苍茫潮气连。欲净尘胸千顷外，直空醉眼万波前。涌来三汲银河捲，驾①去六鳌碧落悬。漫记禹门争奋鬣，且③教沧海动龙眠②。
莲花潭（清·林青莲）　　七言律诗　押灰韵	芹藻清涟乐溯洄，山光水影共徘徊。荷如解语閒舒卷，云似无心自往来。城阙袛应思我往①，泮林谁是出群才。眼前活泼无穷趣，认取源头莫漫猜②。
红梅（清·林青莲）　　七言律诗　押灰韵	换却冰魂月魄胎，丹心一点逐春台。疏枝彷佛红霞遏，密蕊依稀绛雪堆。映日只疑花是锦，迎风始悟有香来。自从林逋①留情去，尽染相思血泪开②。
