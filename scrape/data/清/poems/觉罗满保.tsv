仲春七日朱抚军邀至湖上偶成（清·觉罗满保）　　七言律诗　押萧韵	山水清音晚更调，梵宫随处可逍遥。篮舆穿碧闻溪响，雪岸抽黄见柳条。谈笑暂时抛案牍，堤防终日为江潮。舣舟且向孤山去，携取寒香到酒瓢①。
韬光（清·觉罗满保）　　七言绝句　押庚韵	户外双峰散午晴，江湖分绕越王城。何当留宿山僧榻，破晓来看海日生①。
