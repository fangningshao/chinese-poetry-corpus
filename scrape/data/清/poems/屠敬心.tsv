白海棠（清·屠敬心）　　七言律诗　押支韵	一场春梦欲醒时，缟素全非旧日姿。淡粉应斑贞妇泪，素纨不入婕妤诗。临妆祇许冰为鉴，对酒宜将玉作卮。愿共黄花同晚节，肯教红烛近阶墀。
有感（清·屠敬心）　　七言绝句　押先韵	舟避银涛风满川，奇峰万叠墨云连。凫儿不解天将雨，犹上平沙傍母眠。
秋云（清·屠敬心）　　七言绝句　押庚韵	散却奇峰入太清，卷舒恰似绮罗轻。诗人省识秋来薄，莫想衣裳想世情。
