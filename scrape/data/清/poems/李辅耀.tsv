晚兴（清·李辅耀）　　五言律诗　押齐韵	高阁凭临久，残阳度树西。绿涵池水定，红压野云低。鸟为投林乱，蝉因惮暑嘶。夕凉招未得，散发卧兰畦。
子玖斋中夜话（清·李辅耀）　　七言律诗　押麻韵	璋分玦判各天涯，又踏长安道上花。可奈流年惊逝水，偶然小聚笑抟沙。深谈覆手难为别，凉漏催人转忆家。剩有多情明月在，照侬归路影横斜。
