秋望（清·陈凤昌）　　七言律诗　押萧韵	柳老西风作意骄，惊蝉强自抱疏条。天连白草横残垒，日落青空涌暮潮。八百孤寒同骨肉，万千黎庶望星轺。不知更有春来否，满眼秋光太寂寥。
感怀（清·陈凤昌）　　七言律诗　押先韵	一袭青衫绝世缘，尚馀诗酒习难捐。囊空客与花争笑，屋破风和月伴眠。憔悴首阳愁夕霭，萧条寒食感春鸢。江山本是无情物，话到兴亡亦可怜。
吊吴季篯（清·陈凤昌）	书生戎马总非①宜，自请前军力②不支。毕竟艰危能仗节，果然南④八是男儿③。溪南溪北两鏖兵，不爱微躯爱令⑤名。淮楚无声人⑥散后，屯军五百殉田横⑦。短衣匹马⑧战城东，八卦山前路已穷⑨。铁炮开花君證果，劫灰佛火彻霄红⑩。留得新诗作墓铭，九原虽死气⑾犹生。赤嵌潮水原非赤，却被先生血染成⑿。大长扶馀说仲坚，一时忠愤⒀竟徒然。六朝金粉笙歌闹，知否台阳有⒂季篯⒁。幽草萋萋白日⒃昏，无人野奠出东门。阿来本是催租吏，收拾遗衣⒅树小坟⒄。
延平祠怀古（清·陈凤昌）	群龙涸死鳄鱼生，瀛海波涛日夜①鸣。两岛提封同黑痣，廿年正朔奉朱明。勤王独奋争天力，事父终羞干蛊名。试问奇男元库库，何如当日郑延平。据浙都闽迹渺然，中兴事业委荒烟。沉沙欲折周郎戟，断水难投战士鞭。北向称兵天不共，东来辟国地孤悬。孝陵风雨②生秋草，未许遗臣荐豆笾。
