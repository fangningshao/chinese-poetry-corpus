新霁（清·彭仕商）　　五言律诗　押真韵	一雨逢朝旭，融怡天下春。飞禽还恋旧，邻树各怀新。微绿侵书幌，新红点水蘋。隔江云出岫，远思共谁论。
游方广（清·彭仕商）　　七言律诗　押元韵	羊肠峭削几惊魂，道是蚕丛辟剑门。磴道栖云晴亦湿，攒峰陷日晓犹昏。阴浓古寺杉松老，风起层崖虎豹尊。半壁南维天一隙，朱张旧迹许谁论。
