岁暮途中即事（清·张天植）　　五言律诗　押删韵	有云依北近，无雁寄南还。野阔孤烟直，村虚独树闲。才名消岁月，穷达半关山。从古英雄迹，浮沈行路间。
望医无闾山（清·张天植）　　七言律诗　押先韵	驱马遥看古岳前，疏林黯黯下寒烟。日衔双塔倾西向，雪拥群峰拱北悬。地发玉膏开汉土，天垂赤简纪尧年。名山阅尽兴亡事，铁马金戈落照边。
