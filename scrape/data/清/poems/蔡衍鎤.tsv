丹山（清·蔡衍鎤）　　五言律诗	日色背层峦，轻霜午未乾。人言抱朴子，隐此白云间。凿石堪为鼎，烹砂便作丹。名山虽尚在，古灶已生寒。
咏史（清·蔡衍鎤）	燕丹得荆卿，名声惊六国。已感燕丹恩，思报燕丹德。悠悠易水寒，飒飒风萧瑟。壮士从此去，飘然入秦域。气凌帝王尊，图穷无变色。剑术虽云疏，谁不谓勇力。壮哉匹夫志，之死矢靡慝。
