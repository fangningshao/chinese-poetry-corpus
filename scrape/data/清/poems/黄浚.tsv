天山快雪（清·黄浚）　　七言律诗　押删韵	皑皑万古此天山，我到飞霙绕髻鬟。山意欲联新旧雪，天心不阻去来关。马蹄笃速翻银盏，蟾魄分明吐玉环。自喜年来犹健在，不同韩老畏跻攀。
过天山仍次前韵（清·黄浚）　　七言律诗　押麻韵	伊吾瓜地近龙沙，我到清和未茁芽。万井云槔翻渴鸟，千畦烟笕走修蛇。雪融甫下东陵种，秋熟应劳北使车。回忆儿时浮满瓮，而今泛梗在天涯。
巴里晴天（清·黄浚）　　七言律诗　押删韵	镇城西郭枕天山，一片苍茫万仞间。峭壁烟空惟雪在，征车风送只云闲。踪缘寄岳如相识，出本无心尚未还。笑我拊髀空雀跃，有谁留住伴松关。
过天山仍次前韵（清·黄浚）　　七言律诗　押庚韵	空谈八骏度瑶京，不上祁连不当行。奇刃矗空天欲破，修蛇盘道鸟犹惊。一山古雪当头近，万仞寒光入眼明。待过松塘风景异，淡烟细雨动乡情。
密陇灌泉（清·黄浚）　　七言律诗　押麻韵	伊吾瓜地近龙沙，我到清和未茁芽。万井云槔翻渴鸟，千畦烟笕走修蛇。雪融甫下东陵种，秋熟应劳北使车。回忆儿时浮满瓮，而今泛梗在天涯。
天山快雪（清·黄浚）　　七言律诗　押删韵	皑皑万古此天山，我到飞霙绕髻鬟。山意欲联新旧雪，天心不阻去来关。马蹄笃速翻银盏，蟾魄分明吐玉环。自喜年来犹健在，不同韩老畏跻攀。
松塘细雨（清·黄浚）　　七言律诗　押支韵	恰似江南二月时，山南山北雨如丝。松阴湿翠牛方卧，草陇沾青蝶未知。塞北客疑春到晚，关西人恐梦来迟。此身已在祁连外，生怕林中叫子规。
