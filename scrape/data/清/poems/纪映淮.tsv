桃叶歌（清·纪映淮）　　五言律诗　押真韵	清溪有桃叶，流水载佳人。名以王郎久，花犹古渡新。楫摇秦代月，枝带晋时春。莫谓供凭览，因之可结邻。
春日幽居（清·纪映淮）　　七言律诗　押麻韵	细竹深阴覆碧纱，石床书帙昼抛斜。半帘细润侵寒雨，一衲孤馨染落花。流水穿林寻野鹤，夕阳归树护栖鸦。春山淡漠无人共，遥倩诗囊贮乱霞。
即景（清·纪映淮）　　五言绝句　押屋韵	李花一孤村，流水数间屋。夕阳不见人，牯牛麦中宿。
