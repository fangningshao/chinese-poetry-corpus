呈芸斋先生（清·文点）　　七言律诗　押真韵	天宝开元事已陈，风尘宇内老遗民。偶谈先世频挥涕，为破家园只负薪。训子八行文不灭①，讼冤一疏血犹新②。衣冠古朴人谁识，认是林宗垫角巾③。
渡江（清·文点）　　五言绝句　押有韵	青山如故人，江水似美酒。今日重相逢，把酒对良友。
题曹叔则照（清·文点）　　七言绝句　押寒韵	古井心情不起澜，画图犹著晋衣冠。形容莫诮吟诗瘦，曾见铜仙泣露盘。
