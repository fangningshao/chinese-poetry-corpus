梅花明月送春史（清·金绮秀）　　七言律诗　押鱼韵	黄昏剥啄客来初，一半青山是我居。抵死看梅情不俗，平生与酒契非疏。剧谈难了心中事，少坐强于别后书。明日送君西去路，亲朋其奈两忘鱼。
步云养方山厓石唱酬韵（清·金绮秀）　　七言律诗　押删韵	落落亲朋一枕间，江湖鱼鸟更相关。已知身外有馀地，自在胸中无数山。吏部文章今属梦，承天明月孰同閒。沧浪髭发吾犹尔，只许浮云共往还。
