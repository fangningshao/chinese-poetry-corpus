澎湖暮春课士（清·张玺）　　七言律诗	星河岛屿此天同，浴咏春风共冠童。礼乐百年沾圣化，诵弦多士仰儒宗。珊瑚网下鲛人窟，蚌蛤珠胎夜月中。为语芸窗勤讲肄，菁莪乐育望无穷①。
饯赠诸生赴台院试（清·张玺）　　七言律诗　押元韵	清风绝徼靖边藩①，盛典重优养士恩②。鉴秉天南新扫榻，筵开海北欲倾樽。衣冠四十斯文寄③，礼乐三千至道存。但愿鲲鹏腾渤海，敢言桃李尽公门④。
