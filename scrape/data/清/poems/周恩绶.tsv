旅店题壁（清·周恩绶）　　七言律诗　押删韵	出门长揖谢西山，黄叶声中匹马还。万事不如归去好，百年能得几时间。浇愁有酒何辞醉，买笑无金不讳悭。残月晓风杨柳岸，此身疑在画图间。
庚寅秋感（清·周恩绶）　　七言律诗　押阳韵	早见妖星作作芒，惊心烽火照伊凉。风悲草木千山月，野肃貔貅万灶霜。笳角试凭刘越石，旌旗谁识郭汾阳。飞刍挽粟筹非易，牛马还应忆武乡。
