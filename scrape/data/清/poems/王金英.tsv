舟中（清·王金英）　　五言律诗　押歌韵	野阔水无际，拿音杂浩歌。天根沙岸接，树杪夕阳多。一雁来云外，双鸥立涧阿。扁舟经过处，岁月叹蹉跎。
被放后出都（清·王金英）　　七言律诗　押庚韵	枕上南柯梦未成，满天落叶赋长征。亲朋共怅登程日，乡国先传下第名。萧瑟芦汀霜雁影，迢遥柳陌晚鸦情。可怜寒气深于水，独自垂鞭款段行。
