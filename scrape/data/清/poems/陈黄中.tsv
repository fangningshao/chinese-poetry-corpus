夜泊黄河口（清·陈黄中）　　五言律诗　押虞韵	永夜河声壮，扁舟客思孤。山川雄两戒，漕粟拥千舻。明月中流涌，归鸿隔岸呼。一生江海意，对此独踟蹰。
西师（清·陈黄中）　　七言律诗　押寒韵	西师久屯逆胡残，诏语春温汤网宽。已有张骞通大夏，不劳介子斩楼兰。庭犁青海空传箭，臂断阴山更筑坛。长愧菰芦无远略，贾生三表笑酸寒。
