谒金门（清·周琼）	风屑屑。吹冷一帘新月。深院蔷薇和影折。兜裙红刺审。昨夜露浓苔滑。早又残花浓叶。闲倚红窗寻绿蝶。掀帘银蒜揭。
昭君怨 咏镜（清·周琼）	一片青铜如月。照出妾颜如雪。雪月两堪夸。胜如花。背地檀郎情顾。恰似鸳鸯两个。含笑倚郎肩。月中仙。
浣溪沙 纤手（清·周琼）	嫩玉纤纤整素弦。惯弹别鹄最堪怜。几回私语把衣牵。爱插鲜花时掠鬓。怕沾飞絮故掀帘。漫笼双袖倚阑干。
