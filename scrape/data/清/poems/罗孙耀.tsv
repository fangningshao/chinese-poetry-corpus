和刘倬之湖上（清·罗孙耀）　　七言律诗　押微韵	药屿花源一钓矶，相看终日坐忘机。寒空波影鱼微动，夕照林声鸟尽归。近处未能供茗具，远游犹及制山衣。知君笑我多疏放，池日黄龙定是非。
湖阁夜雨（清·罗孙耀）　　七言律诗　押先韵	溜泻檐阶锁夕烟，竹声松响共萧然。一天雨掩闲吟阁，半夜风横罢钓船。花委暮林香漠漠，草低寒砌色芊芊。此心不逐疏棂去，好背孤镫便学禅。
