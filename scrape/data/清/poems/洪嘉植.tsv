蕲州禹庙（清·洪嘉植）　　七言律诗　押东韵	罗州之台蕲水东，江声千古环卑宫。盘龙山高风落石，乾明岩断云回空。地平天成岂苍水，九州四载疑玄熊。朝宗于海自江汉，巍巍黻冕思神功①。
邓尉看梅（清·洪嘉植）　　七言律诗　押齐韵	停舟策杖屡攀跻，石路初消雪后泥。竹径参差逢野寺，人家一半住花溪。寒生夜磬行来远，天压春山望处迷。万树香风偏渡水，莫厘云断两峰西。
