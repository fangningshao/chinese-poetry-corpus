鱼骨（清·白廷璜）　　五言律诗　押支韵	嘉鱼欣泼刺，骨节乍抽时。刚定无妨鲠，多应不恨鲥。凝脂真有美，去乙总相宜。鼎鼐香生后，江乡品味滋①。
义民祠（清·白廷璜）　　押寘韵	邦本重惟民，五常次以义。素未析君圭，猝谁除戎器。谁知德泽深，能动顽愚志。南北纷干戈，晨昏资禦备。较诸肉食者，褒奖更宜至。刻桷复丹楹，馨香报高谊。勉哉东瀛民，无忘此宠异（施懿琳编校）。
