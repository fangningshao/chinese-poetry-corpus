题郭麟灵芬馆图（清·张镠）　　五言律诗　押麻韵	白发不相待，青山诚可家。乱泉争一壑，孤屋张群花。麋鹿行堪恋，樵渔迹未赊。祇应守岑寂，随分答年华。
秋夜作（清·张镠）　　七言律诗　押庚韵	索索阶前络纬鸣，萧萧林屋变秋声。篱花著雨忽群堕，山月破云时一明。岁歉谁怜诗兴减，愁多每觉道心生。病妻未肯忘辛苦，镫下寒衣早制成。
送萧炳之白门（清·张镠）　　七言绝句　押虞韵	白门杨柳晓啼鸟，马上青山似画图。六代销磨金粉尽，不须重问莫愁湖。
题郭麟灵芬馆图 其三（清·张镠）	铁网沈沧海，珊瑚屡见遗。狂应难免俗，术自不逢时。歌哭皆天性，文章亦我躅。平生慕遐躅，谁寄草堂赀。
