杨震（清·谢启昆）　　七言律诗　押支韵	巾箱饲雀玉环贻，夫子关西誉望驰。白璧青蝇宁有玷，黄金黑夜岂无知。三鳣讲席生前兆，一鸟关亭死后悲。太尉传家清德在，侍中强项有孙枝。
文帝（清·谢启昆）　　七言律诗　押麻韵	风流人物数元嘉，文史纵横自一家。白面书生谈北伐，黑衣宰相坐南衙。长城万里歌声惨，合殿深宵烛影斜。俭约犹存永初意，乌篷未胜葛镫华。
