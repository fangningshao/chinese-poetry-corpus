丙寅元日（清·李沂）　　七言律诗　押支韵	老屋河干渐不支，年来河伯故相欺。颓檐缺壁还风雪，浊酒辛盘自岁时。浪把一生供敝帚，独留双眼看残棋。阳回少慰幽人意，检点梅花放几枝。
重过金陵（清·李沂）　　七言绝句　押删韵	秋风又到秣陵关，独客穷途尚未还。武定桥头明月上，朦胧遥望紫金山。
野望（清·李沂）　　七言绝句　押元韵	风卷蓬根野日昏，含凄倚杖望孤村。村中昨夜逃亡尽，还有催租吏打门。
