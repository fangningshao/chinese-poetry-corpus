秋日登燕子矶（清·李棠）　　七言律诗　押尤韵	东南奇迹真无数，燕子飞来江水头。云影天光俱入画，芦花枫叶不胜秋。空添过客登临兴，谁限长江日夜流。六代兴衰悲建业，烟波依旧使人愁。
庆似村一枝书屋看竹（清·李棠）	幽人抱劲节，读书不干禄。釜内虽无粮，园中却有竹。不惜培护勤，博此一窗绿。不剪亦不锄，生意青郁郁。
