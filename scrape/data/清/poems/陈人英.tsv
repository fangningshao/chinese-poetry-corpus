庆飨老典（清·陈人英）	樽开北海寿南山，飨老频行①扇杖颁。潞社瑶池同燕会，木公金母肃鹓班。礼隆三代承恩厚，世阅五朝觉力孱。帝德如天仁若海②，无分贵贱与夷蛮。善养基开八百秋，而今鲲岛③一西周。引年盛典追皇古，尚齿高风挽末流。春酒介眉登寿域，蟠桃盛会宴神州。海滨遗老归来日，西伯东瀛不外求。
