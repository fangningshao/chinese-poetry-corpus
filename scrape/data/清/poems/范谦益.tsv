谢两广总督孔公 其二（清·范谦益）　　七言律诗	旅币寻常效簿来，湛恩今仰体柔怀。观光辱荷金鞍贶，醉德均叨绮席陪。久沐周仁覃海峤，重欣夏贡达江淮。蘩薇静觉无涯答，万寿惟赓南有台。
谢两广总督孔公 其一（清·范谦益）　　押真韵	皇天有意属斯文，汶泗钟灵岳降神。数仞宫墙增粉雘，一方屏翰试经纶。宪邦文武威怀书，专阃东西宠渥新。圣泽宏宣膏雨润，荣孚谷仰慰来宾。
