苏澳从军诗（清·张云锦）　　五言律诗　押元韵	海滨寻废垒，幕府驻征辕。徵将趋风至，分营偃月屯。冑披生虮虱，笳动啸狙猿。此地犹愁绝，前驱那可言①。
叶迎坡陆纡斋鲍咸吉诸君招集南庄探梅（清·张云锦）　　七言律诗　押青韵	一棹荒寒路几经，殷勤梅信报园丁。人来浅水绿边汊，花问夕阳红处亭。昔酒香仍消酩酊，春怀淡欲入空冥。试镫节后应前放，待折横枝向胆瓶。
