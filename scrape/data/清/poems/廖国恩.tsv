春雨晚晴（清·廖国恩）　　五言律诗　押麻韵	好雨初过后，林泉景最赊。绿添沿岸柳，红放隔墙花。深树时闻鸟，方塘未断蛙。杖藜频徙倚，山外夕阳斜。
闰九月偕同人登辰山（清·廖国恩）　　七言律诗　押阳韵	携将笔墨作行装，乘兴飘然到上方。置闰几经逢九月，登高方不负重阳。泉鸣万壑添岑寂，云起诸峰接混茫。最好山僧沽酒至，颓然共醉菊花觞。
