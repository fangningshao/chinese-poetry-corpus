青玉案（清·董琬贞）	梅花不作瑶琴主。更绝塞、霜笳苦。画里韶光如梦度。朱阑池淀，绿窗花雨。旧是藏春处。如今并命天应妒。无限香消碧烟缕。只恐人梅同老暮。芦帘纸阁，思量归去。试听冰弦语。
卜算子（清·董琬贞）	折得岭头梅，忆著江南雪。君到江南雪一鞭，可是梅时节。画了一枝成，没个人评说。抵得家书寄与看，瘦似人今日。
