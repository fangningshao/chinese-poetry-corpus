鄂尔楚克哈达帐中漫兴（清·王显绪）　　七言律诗　押元韵	晓岫秋阳云半吞，午来盈谷换春温。茶烹蟹眼析泉水，香爇鸱头老树根。邀醉黄花怜未放，供书红叶怅无存。辛勤逾月眠风帐，空对东山谢相墩。
中秋双黄寺道中（清·王显绪）　　七言律诗　押先韵	盼到良宵仍客边，匆匆鞍马夕阳天。一环水曲丛烟远，十笏山尖吐月圆。断续钟声梵王刹，高低帘影酒家廛。去年此夜经行地，今日重来觉宛然。
