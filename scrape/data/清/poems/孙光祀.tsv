与郝雪海徐孟枢同事武闱赋赠（清·孙光祀）　　七言律诗　押歌韵	纵谈晨夕慰如何，柱史忧时感慨多。谁靖烽烟蟠地轴，拟攀星汉洗天河。空闻甲胄盈边垒，可有熊罴入网罗。但愿四方销战伐，无劳圣主《大风歌》。
吴耕方招饮观菊（清·孙光祀）　　押庚韵	秋光澄几牖，入夜有余清。丛菊绚屋壁，环向各为情。华镫更交辉，群蕊滋晶莹。徵歌引羽商，箫管问瑶笙。曲缓落轻尘，缥缈度新声。气静欲息机，那复世味撄。嗟彼利禄客，役役多所营。何如付澹忘，杯酒慰平生。微醺醒归路，天半斗参横。
