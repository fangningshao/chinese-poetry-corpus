晚宿格子烟墩（清·祁韵士）　　七言律诗　押元韵	百余里外未逢村，沙路迟迟问远墩。日暮途遥频驻马，更深店闭懒开门。浊沽漫觅三杯醉，残梦为寻一席温。喜得新泉非苦水，茶余客话且同论。
晚宿格子烟墩（清·祁韵士）　　七言律诗　押元韵	百余里外未逢村，沙路迟迟问远墩。日暮途遥频驻马，更深店闭懒开门。浊沽漫觅三杯醉，残梦为寻一席温。喜得新泉非苦水，茶余客话且同论。
抵哈密（清·祁韵士）　　七言律诗　押真韵	草莱弥漫麦苗匀，菜圃田畦入望新。柳荫垂街青漠漠，渠流绕郭碧粼粼。居民不改天方俗，丰乐无殊内地人。更向番王城畔过，林溪明媚景常春。
苦水（清·祁韵士）　　七言绝句　押先韵	渴际谁甘饮盗泉，生憎滴水苦茶煎。葫芦车上朝朝挂，昏暮求人便值钱。
哈密（清·祁韵士）　　七言绝句　押尤韵	玉门碛远度伊州，无数田畦望里收。天作雪山隔南北，西陲锁钥镇咽喉。
哈密瓜（清·祁韵士）　　七言绝句　押先韵	分甘曾忆校书年，丝笼珍携抵半边。今日饱餐忘内热，莫嫌纳履向瓜田。
