舟中对雨（清·张其禄）　　七言律诗　押先韵	五两风微百丈牵，苍茫云树远连天。波摇新绿初添张，柳染微黄半坠烟。隔岸屡闻津吏鼓，沿江谁访孝廉船。三杯软饱浑无事，欸乃声中自在眠。
村暮即景（清·张其禄）　　押阳韵	行到山平处，停舆已夕阳。村舂喧水碓，猎火焮茅冈。酒店关门早，山疱煮菜香。支筇看暝色，烟树郁苍苍。
