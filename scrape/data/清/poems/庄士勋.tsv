赋得观于海者难为水得观字（清·庄士勋）　　五言排律　押寒韵	一自经沧海，方知有大观。望洋应窃叹，为水实难安。以蠡非堪测，旋螺孰可看。河流归滴滴，江派见漫漫。道岸登其上，心源接不残。深沉钦圣学，文德壮波澜。
赋得聚米为山得山字（清·庄士勋）　　五言排律　押删韵	又识山之势，何为识此山。肖形殊聚米，成象自开颜。万点峰宜绘，千堆路几弯。眼前寻弃地，画里比斜鬘。朗朗形如见，层层叠莫攀。将才多妙策，著①绩出人寰。
