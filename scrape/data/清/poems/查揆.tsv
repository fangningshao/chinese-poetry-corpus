与吴茂才夜话（清·查揆）　　五言律诗　押尤韵	怜君似秋雁，易起旅人愁。梦醒砧双杵，镫寒雨一楼。黄花吟影瘦，白鹭鬓毛秋。无那聆情话，荒鸡乱唱筹。
谒张忠烈公墓（清·查揆）　　七言律诗　押尤韵	楼船兵气黯滃洲，丞相祠堂叱牧牛。雁宕寒深虹贯日，龛山涛落雪惊秋。头颅已送田横岛，妻子虚随范蠡舟。更向江南怀阁部，梅花岭上暮云愁。
