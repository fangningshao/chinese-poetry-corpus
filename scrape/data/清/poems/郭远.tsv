孤舟（清·郭远）　　七言律诗　押真韵	孤舟明月转相亲，瘦影欺风强自珍。自古悲秋惟作客，况今年少不如人。飞鸿肃肃身将隐，落叶萧萧夜向晨。几度渔歌连晓角，不堪旅思欲沾巾。
月夜（清·郭远）　　七言律诗　押先韵	步屟花间未欲眠，草堂月上正新妍。十分幽寂难为夜，一味孤清自在圆。入幕风微香冉冉，筛林光透影翩翩。直须斗酒酬今夕，莫问貂裘值几钱。
