题画（清·沈钟彦）　　七言绝句　押微韵	春林如画罨朝曦，燕立秾阴湿不飞。柳外有楼帘半卷，掠花双剪莫忘归。
罂粟花（清·沈钟彦）　　七言绝句　押麻韵	炊烟时或断贫家，晓起俄看五色霞。任尔侏儒夸独饱，篱头已放火囊花。
金钱花（清·沈钟彦）　　七言绝句　押真韵	邓氏铜山虚设想，沈郎榆荚许为邻。清宵风露频频掷，似向空庭卜远人。
