华首台（清·徐兆魁）　　七言律诗　押灰韵	佛桑红白绕高台，拂袖孤青峰下来。十里长松团紫盖，一群驯鹿踏苍苔。月明碧涧空尘界，花雨瑶阶忆慧才。华首何年依雅集，满山惟见白云堆。
过潘忠定公废园同吴竹屿张少华赵璞函作（清·徐兆魁）　　七言绝句　押东韵	空林微雨落花红，昔日繁华似梦中。依旧玲珑一片石，更无人倚笑春风。
