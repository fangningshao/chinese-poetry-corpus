过百步溪（清·单钰）　　七言律诗　押微韵	路向天台山四围，屈盘石磴入云微。林猿探果跳枝过，江鹭衔鱼贴水飞。蒸作晓霞迷洞口，滴来晚翠湿春衣。杳然乘兴忘机事，欲觅仙灵叩石扉。
湖上（清·单钰）　　七言律诗　押庚韵	潋滟湖光似镜清，支筇怅望独含情。烟笼古树多藏寺，岭度残钟半入城。山驻絮云间不散，波涵珠月晓还明。却怜放鹤人仙去，谁为梅花作主盟。
再过富阳（清·单钰）　　七言绝句　押尤韵	欹枕推篷赋远游，橹声叹乃狎沙鸥。空濛烟雨舟如叶，又过春江第一楼。
