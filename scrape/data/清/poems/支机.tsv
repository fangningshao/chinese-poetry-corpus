鹧鸪天（清·支机）	垂柳垂杨满画楼。谁家夫婿拜红侯。水流别恨花飞泪，金铸相思玉琢愁。春渺渺，梦悠悠。自怜临镜怕梳头。天涯芳草知何处，一点灵犀不自由。
浪淘沙（清·支机）	鹃语最分明。唤梦谁醒，有流莺处有春情。花底间关啼不住，可是双声。丝雨入帘轻。灯外愁生。小鬟低怨说三更。红晕镜潮羞病颊，幽思盈盈。
