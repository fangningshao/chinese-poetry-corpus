登翠微亭（清·董威）　　五言律诗　押尤韵	蹑石攀条上，天空豁醉眸。瀑飞双峡雨，云冷一亭秋。老树得幽赏，空山生暮愁。溪清人不见，流水自悠悠。
孟城山怀古（清·董威）　　七言律诗　押庚韵	一峰突兀大江横，有客登临感慨生。云出终输归岫好，泉流不比在山清。微官已夺当年节，隐士空留万古名。浑似终南旧蹊径，参军枉自负幽情。
秋草（清·董威）　　七言绝句　押阳韵	一抹荒烟锁夕阳，马蹄鞭影总苍凉。可怜无限东风力，不敌西风一夜霜。
