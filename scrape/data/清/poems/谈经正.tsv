屋漏（清·谈经正）　　五言律诗　押先韵	茅堂亦已朽，霪雨更相延。菌耳生颓栋，苔衣上古椽。移床如避地，欹枕自窥天。陋巷栖迟日，萧条恐未然。
饮酒作（清·谈经正）　　押支韵	平生兴在酒，往往欢相持。所遇辄成醉，劝酬两不辞。划然天地开，六合照心脾。荣辱共誉毁，纷纷久所遗。古人亦已死，来者知为谁。悠悠万古心，峥嵘并须眉。
