登天姥峰（清·张盛藻）　　五言律诗　押灰韵	峰峦层叠起，苍翠扑人来。怪石频当路，奔泉暗走雷。倚松招鹤至，携杖拨云开。清晓登天姥，休将幻梦猜。
三游洞（清·张盛藻）　　七言律诗　押庚韵	探奇好怪入山行，百尺悬岩万古撑。凿断云根成石路，飞来雨点杂泉声。阴崖昼静龙犹蛩，仙洞春幽鼠不惊。独立苍茫寻旧迹，远峰落日大江横。
将赴武昌舟次述怀（清·张盛藻）　　七言律诗　押尤韵	又逐西风事远游，烟波浩淼送轻舟。行程早作归程计，今月谁知古月愁。新涨水痕因久雨，微凉天气近中秋。生憎银汉层霄隔，何处乘查问斗牛。
