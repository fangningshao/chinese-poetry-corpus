涧上草堂（清·范来宗）　　五言律诗　押阳韵	无复遗民在，空存旧草堂。墙欹蜗有迹，桂老蠹无香。澹墨供挥洒，清风动激扬。何来相访者，惆怅立斜阳。
竹坞吊文文肃公（清·范来宗）　　七言律诗　押支韵	威凤为仪四海知，故山何事久栖迟。吴中鲈鲙秋风日，朝内貂珰毒焰时。再出已看残局换，放归无复赐环期。最怜两月纶扉直，疑谤交乘未措施。
