自题小照 （清·林周茶）　　七言律诗　押先韵	素慕共姜仰昔贤，靡他立志望齐肩。结缡百日良人逝，守义终身苦节圆。勤事女红安薄命，养成儿业乐馀年。皇天特赐林家厚，更愿诸孙孝行全。
月下香 （清·林周茶）　　七言律诗　押东韵	两三畦畔淡烟笼，小院凉添阵阵风。拂袖但闻花馥郁，捲帘惟见玉玲珑。香垂荇带来琼岛，曲唱霓裳忆蕊宫。雪里鸯鸳偏并蒂，清缘长结月明中。
