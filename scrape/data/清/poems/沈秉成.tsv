自竹溪返硖石舟中（清·沈秉成）　　七言律诗　押删韵	鸡虫得失不须问，我与沙鸥意共闲。此去邮程无百里，近来诗思在双山。峭帆几幅水云外，老屋数椽烟树间。欲借樵风一相送，有人觞咏迟余还。
耦园落成纪事（清·沈秉成）　　七言律诗　押庚韵	不隐山林隐朝市，草堂开傍阖闾城。支窗独树春光锁，环砌微波晚涨生。疏傅辞官非避世，阆仙学佛敢忘情。卜邻恰喜平泉近，问字车常载酒迎。
