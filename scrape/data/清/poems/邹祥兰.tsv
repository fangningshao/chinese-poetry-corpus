浣溪沙 怀姜石珠（清·邹祥兰）	白石溪头好钓鱼。道人何事苦离居。二陵云暗久无书。窗外江村钟响绝，枕边梧叶雨声疏。十年潦倒病相如。
满江红 十一月初一纪游（清·邹祥兰）	一叶兰舟，依约到、蓉湖深处。凝望去、吴天阔甚，且从容住。残碧烧痕烟似织，乱红霜影秋如许。问春申、涧曲是谁家，潇潇雨。玉堂酒，成虚度。金缕曲，看迟暮。只眼前景物，莫教辜负，落日半峰云树杪，西风两岸芦花渚。算由来、画圣与诗豪，江山助。
