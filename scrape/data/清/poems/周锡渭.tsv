落拓（清·周锡渭）　　五言律诗　押支韵	落拓《闲居》赋，蹉跎《感遇》诗。勋名玄豹隐，心事白鸥知。伴食无名指，虚文没字碑。鸿冥兼蠖屈，鳞爪漫之而。
海上（清·周锡渭）　　七言律诗　押麻韵	海上仙人唾作花，腰垂文绶玉琳华。白鸾翅满蓬山雪，赤鲤鳞开阆苑霞。一自丹泥蟠石鼎，几劳绛节驻云车。归来笑指红桐树，可有灵根出露芽。
送别吴亚白旋里 其二（清·周锡渭）　　七言律诗　押萧韵	鄂渚离心日夜潮，故园归路总迢迢。经年客路三泷绕，此去扁舟一叶飘。细雨黄陵渔火暗，西风紫盖雁声遥。临歧不尽杨朱感，天宇秋清认斗杓。
题听之诗卷后（清·周锡渭）	晴丝一缕飏春空，弱弓纤缴乘微风。瞥然鸷若秋隼击，鬼弹中人瘴如墨。骣骑生马踏层冰，尺八短剑万人敌。大弨五石为谁弯，寂寞网丝空挂壁。
武昌寄梁仲泉先生（清·周锡渭）	新秋檐鹊晓窗哗，宇守西风汉使槎。夏口浓云晴绕郭，南楼明月夜生华。域中耆旧仍三楚，亭畔笙歌病中谵，弗作梦中呓。至人有心镜，迎机在神契。探微及秒忽匑匑忽如畏。
寒夜吟为吴贞母赋（清·周锡渭）	寒鸡欧欧天欲明，街头乱沸虾蟆更。轧轧纬萧竟通昔，纺砖滑汰无觚棱。一升米，一尺布，斧冰作麋与儿哺，十指皲瘃裂如锯。
柳如是（清·周锡渭）	君不见韦节度，枇杷花底招红裙。又不见韩蕲王，青楼女作娘子军。胡为乎黄门高义竟持正，闭关谢却河东君。求凰不异瞻乌苦，莺俦燕侣谁为群。四海茫茫竟何托，火中莲叶霜中筠。茹蘖空自苦，食蓼空自辛。蹇修乃凭狎客致，且亲风雅辞嚣尘。已焉哉！鲧不累子，朱不累父。由来白璧惟自完，遇人不淑乌能污。绿珠碎身金谷楼，娄妃毕命黄家渡。嶙峋大节炳汗青，呜咽幽怀更谁诉。绛云楼高高插天，即屠即佛三生缘。早知节义君难荷，但取文章亦可怜。
送别吴亚白旋里 其一（清·周锡渭）	君行感牢落，风雨此扁舟。一棹竟流水，千峰生暮愁。江声随梦远，云影与天浮。归及梅花放，孤山最拥万家。十载门墙重接席，槐阴清映碧烟纱。
