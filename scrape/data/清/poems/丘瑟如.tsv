长相思 元宵（清·丘瑟如）	明月柳梢堪恋。灯放九枝一串。又是上元时，可惜流光如电。看遍月影，灯光尽暗。
减字木兰花 春游，呈李司马朱远山夫子（清·丘瑟如）	寻春迟暮。尘软香车帷着露。芳甸云收。新月如钩归路幽。侍儿私语。尽到花源最深处。好景难描，万绿迷烟红雨飘。
临江仙（清·丘瑟如）	高树嘶蝉秋已半。昼长人静香清。栏花难记旧时名。蕉心分绿影，桐叶送秋声。独坐焚香空悄悄，远山一带初晴。晚凉池馆乱蛙鸣。望中垂柳断，水上暮云生。
