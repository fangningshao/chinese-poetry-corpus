楼上（清·胡星阿）　　七言律诗　押尤韵	楼上银河冻不流，后房圆帐鹔鹴裘。红栏碧树寒相倚，露索烟铃语未休。枫峡晓云神女去，芝田残月魏王游。金蟾睡稳桑枝暗，花雾空成一夜愁。
瞻云街（清·胡星阿）　　七言律诗　押麻韵	瞻云街左旧人家，望断春风去路赊。一自倚帘吹柳絮，至今和雨梦梨花。层轩绮月抛红豆，苦竹江烟怨绿华。瑶草玉沙仙洞晚，小桃空落半溪霞。
小楼（清·胡星阿）	银河欲坠花影湿，小楼夜半东风入。绣帘卷断金凤凰，玉人独抱凉蟾泣。琐窗往来云气旋，双成驾龙出紫烟。粉蛾空老屏风边，有石莫补离恨天。
