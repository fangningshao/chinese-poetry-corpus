寿学师张凤池先生（树培）五十（清·王汝仪）　　七言律诗　押鱼韵	名利相忘静读书，超然身世任居诸。真诠暗得长生诀，成数先逢大衍初。华国文章光灿烂，木天词赋度纾徐。英声久噪江南北，奚止交孚月旦馀①。
七十初度自寿（四首录二）（清·王汝仪）　　七言律诗　押真韵	一觞一咏最宜春，秋以为期倍入神。阅尽炎凉交耐久，撇开雅俗局翻新。题糕佳节逢今日，画饼虚名愧此身。饮兴方酣诗导引，如雷惊起蛰虫伸①。
