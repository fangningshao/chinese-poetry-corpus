庭梅（清·宋匡业）　　五言律诗　押支韵	屋角冷云破，横空挺一枝。瘦应同鹤立，清似畏人知。写影惟凭月，传神不在诗。空山流水外，脉脉寄相思①。
梅花（清·宋匡业）　　七言律诗　押真韵	不染纷华别有神，乱山深处吐清新。旷如魏晋之间士，高比羲皇以上人。独立风前惟索笑，□能超外自归真。孤芳合与幽兰配，补入《离骚》一种春①。
