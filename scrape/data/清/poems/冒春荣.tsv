吴山寓楼迟吴渔门不至（清·冒春荣）　　五言律诗　押尤韵	只有吴公子，频来慰客愁。空山悲落日，积雨卧清秋。贫贱余青眼，艰难到白头。孤怀无可寄，为尔一凭楼。
送客之淮阴兼讯长沙朱兰田客况（清·冒春荣）　　五言律诗　押侵韵	秋老淮阴去，悲哉行路心。寒沙枫叶早，孤艇荻花深。有客羁萧寺，烦君问好音。不归复何事，徒使梦中寻。
