寄沈北山（清·曾朴）　　七言律诗　押歌韵	故人天末近如何，慷慨如同斫地歌。日落万山连碣石，风高一雁下滹沱。刘蕡下第文章贵，阮籍穷途涕泪多。有约吟春驮细马，黄金台畔共婆娑。
夜宿翁司农第，第中绿龟赠诗（清·曾朴）　　七言绝句　押东韵	桃涧溪毛背作耸，顽青无兆卜穷通。长安春梦黄粱里，冷眼防他绿发翁。
