七夕洴江太史招集筱园（清·马曰璐）　　七言律诗　押尤韵	暑气消残露气浮，晚凉高树系轻舟。荷承翠雨虚亭静，月挂微云水阁秋。天上佳期无别绪，人生清味是同游。杯深不觉凭栏久，河影星光共一楼。
半山看桃花（清·马曰璐）　　七言绝句　押麻韵	山光焰焰映明霞，燕子低飞掠酒家。红影倒溪流不去，始知春水恋桃花。
