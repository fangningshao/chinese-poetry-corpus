淡溪秋月（清·陈元炳）　　五言排律　押尤韵	截肪澄碧汉，溪色净深秋。淡池光拖练，轻沉渚浴鸥。野平辉遍积，寒浸碧筛流。宵尽天香落，波摇兔影浮。几重深浅树，一抹荻芦舟。骚客言归去，空潭落斗牛（黄美娥编校）。
东郊新晴（清·陈元炳）　　五言排律　押庚韵	二月春光丽，东郊雨乍晴。野桥低白水，林鸟弄新声。熳烂花茵遍，旖旎绿缛生。霞纹辉碧甸，爽气映孤城。匝地春风煖，连天秀色明。徘徊青郭外，锦绣发蓬瀛（黄美娥编校）。
向日葵（清·陈元炳）　　五言排律　押侵韵	韶光归汉①苑，葵色丽江浔。欲壮三春景，长倾一片心。日烘舒蕊赤，霞茜缀茎金。拨雾迎朝霭，披星送夕岑。脚根犹自卫，尘翳漫相侵。倘得依丹陛，输诚在寸忱（黄美娥编校）。
