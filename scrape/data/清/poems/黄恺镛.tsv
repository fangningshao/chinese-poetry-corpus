从韬光至云栖途中即景（清·黄恺镛）　　押麌韵	出入丛篁林，山溪间村坞。濛濛夕照中，人烟古原树。白云扬微钟，樵径纷堪数。日暮投僧房，猿啼夜深雨。
杂诗（清·黄恺镛）	高堂有旨酒，列坐有嘉客。相逢燕赵徒，携我酌春夕。香雾蒙玉壶，飞花落瑶席。狼籍驼蹄羹，照座浓琥珀。美人红罗襦，微微送廊芗泽。酒酣闻浩歌，歌声惨不怪。劝客尽此觞，光阴如电激。今日清镜颜，明日青山魄。百年不可知，须为目前惜。四座感此言，举觞更浮白。乐哉此夕饮，髡亦能一石。
