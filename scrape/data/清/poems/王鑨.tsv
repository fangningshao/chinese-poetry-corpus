西郊（清·王鑨）　　五言律诗　押尤韵	霜落松杉劲，场空黍稷收。回云余暮雨，古大畏寒秋。寂寂村烟断，荒荒野水流。兵戈身已老，忍泪向旄丘。
夕阳（清·王鑨）　　七言律诗　押尤韵	夕阳衰草伴寒丘，老树阴风吹敝裘。月落孤城残角暮，钟鸣旅馆夜心秋。独怜处世才无用，翻恨经年战未休。剩有东都闲故旧，同携鲁酒上高楼。
塞上曲（清·王鑨）　　七言绝句　押青韵	雪冻云埋路未经，乌兰新战血痕腥。春深牧马蓬根断，大夏河边草不青。
