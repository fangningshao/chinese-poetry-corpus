寒草（清·葛樵隐）　　七言律诗　押阳韵	茫茫一片晚烟凉，争恐秋来草不芳。南浦萋迷经晓露，西风萧瑟又斜阳。诗人梦断池塘外，旅客魂销古道旁。惆怅王孙归去后，霜华凄绝几昏黄。
秋灯（清·葛樵隐）　　七言律诗　押支韵	独坐秋宵无限思，摇情应是壁灯知。十年伴读寒霜夜，一点催眠暮雨时。灰到心头犹自热，花留眼底易成眵。生憎不照关山梦，愁煞深闺远别离。
