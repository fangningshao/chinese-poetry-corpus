九日紫碧山房用杜甫诗韵得二律（清·奕詝）　　七言律诗　押寒韵	楼高始觉太虚宽，无限诗情结古欢。此日登临供点笔，何人酩酊倩扶冠。千峰耸翠澄秋宇，一雁遥空送早寒。处处茅檐真乐意，《豳风》图画坐中看。
题同道堂（清·奕詝）　　七言绝句　押鱼韵	戊申赐额福园居，此日瞻楣犹故予。何意独蒙天眷渥，书名定位溯恩初。
和白香山同李十一醉忆元九诗步原韵得二绝句（清·奕詝）　　七言绝句　押尤韵	试陟浮图慰旅愁，相亲心迹错觥筹。更因思客频登眺，春雨路逾南郑州。
