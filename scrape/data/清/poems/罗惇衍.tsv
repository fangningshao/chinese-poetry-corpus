羊祜（清·罗惇衍）　　七言律诗　押尤韵	不见降幡出石头，襄阳遗爱断碑留。东征苦进平吴策，南渡先防避狄秋。身后功名归武库，闺中封邑继酂侯。怪君早识王夷甫，未向朝廷进一筹。
林逋（清·罗惇衍）　　七言律诗　押删韵	有人嵩少买松关，新侍君王泰贷还。风雪半湖梅对屋，云霄万里鹤归山。庐犹傍墓魂应恋，名不因诗稿可删。一棹江淮寻旧梦，倦游回首自萧间。
杜密（清·罗惇衍）　　七言律诗　押先韵	前后同称三李杜，阳城厉俗志翘然。丹心座上惭王昱，青眼尘中识郑玄。党锢英名先怒虎，休扬令闻罪寒蝉。逃刑避难非臣节，卓行今犹并颍川。
