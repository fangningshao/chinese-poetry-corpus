阎陈二公祠（明末清初·汪洋）　　七言律诗　押真韵	奉职同时尉海滨，微官誓死各捐身。原知苦战违天意，甘守危城识大伦。南国比肩双烈士，雎阳合节两忠臣。百年论定还祠庙，愧尔军前纳款人。
秋霖（明末清初·汪洋）	君不见千村白水沟塍合，阴雨兼旬云百匝。禾沉水底不得收，腐烂只堪饱鹅鸭。书生空有恤民心，无路排云叫阊阖。
