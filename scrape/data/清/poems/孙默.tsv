登大观楼（清·孙默）　　五言律诗　押阳韵	一望天无际，凭高俯大荒。马驰烽火径，人在水云乡。短棹迷春草，疏钟送夕阳。百年车笠意，对此倍难忘。
将归黄山留别诸同学（清·孙默）　　七言律诗　押冬韵	伯皋应下谢朝春，回首淮南遍夕烽。客到空城余蔓草，身随孤剑冷芙蓉。秋深始买江边棹，古寺还听天外钟。黄海只愁迷旧路，仙人丹灶白云封。
