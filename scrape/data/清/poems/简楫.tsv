蚁战（清·简楫）　　五言律诗　押尤韵	蠢尔因何事，纷纷斗不休。溃堤殚众力，伏穴有深谋。渡竹编成阵，趋①膻誓报雠。输他蜂蝶乐，花国日酣游。
春寒（清·简楫）　　七言律诗　押东韵	料峭寒天雪未融，迟迟解冻待春风。狐裘染遍繁霜白，兽炭添来活火红。缩手妻将双袖捲，埋头我爱一衾蒙。朱门夜宴笙歌暖，谁念袁安卧雪①中。
寿山观海（七律灰韵）（清·简楫）　　七言律诗　押灰韵	乘兴登临绝顶来，斜阳一望海门开。狂涛拍岸新船澳，乱石成堆旧炮台。鼍鼓有声人气壮，龙旗无色霸图灰。遥天别耸中流柱，澎岛浮青映酒杯。
