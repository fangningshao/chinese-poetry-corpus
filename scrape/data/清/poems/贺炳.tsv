访褚敏元不遇（清·贺炳）　　五言律诗　押尤韵	不见神化象，翻怜浪子游。山光衔晓月，云影罨江楼。殿角钟鸣午，林边叶报秋。孤帆天际出，或恐是归舟。
陆宣公故宅（清·贺炳）　　五言律诗　押麻韵	松竹繁阴处，萧条野老家。蜂房悬夜月，蛛网吸朝霞。苔滑云根乱，檐疏燕子斜。人传内相府，风雨泣黄麻。
登金陵报恩塔（清·贺炳）　　五言绝句　押真韵	去国山河在，登高入望新。只今烟树色，无复旧时春。
云岫山漫兴（清·贺炳）　　押寒韵	翠岫排云出，支筇绝顶看。树深山寺还，泉咽石林寒。草近秋逾碧，枫兼霜更丹，不生摇落感，但觉此心宽。
