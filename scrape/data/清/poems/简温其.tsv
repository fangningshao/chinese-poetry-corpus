庆飨老典 （清·简温其）　　七言律诗　押阳韵	千秋盛典创台疆，宴会翁媪两鬓霜。天为海滨开寿域，人从蛮峤乐安康。河山阅历须眉古，杖履遨游岁月长。好把冈陵殷献寿，介眉春酒味馨香。
养老 （清·简温其）　　七言律诗　押阳韵	童①颜鹤发两成霜，共会华筵喜欲狂。杖履优悠饶岁月，山河阅历几沧桑。红绫赴宴霓裳咏，绿蚁杯浮琥珀光。漫说长生丹有诀，天家雨露胜仙方。
