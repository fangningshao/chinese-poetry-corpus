赠苗仙露（清·何熙绩）　　五言律诗　押鱼韵	君卿甘寂寞，长日闭门居。不入宰官室，谁知处士庐。案头君子甓，床上古人书。咫尺衡相望，何缘踪迹疏。
裁衣曲（清·何熙绩）　　七言绝句　押支韵	料量刀尺故迟迟，费煞停针不语时。欲觅平时宽窄样，恐郎愁减旧腰支。
拟琵琶亭怀古（清·何熙绩）	一叶浔阳送客舟，荻花瑟瑟水悠悠。江州自有青衫恨，不听琵琶亦流泪。
