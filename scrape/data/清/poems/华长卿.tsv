张家湾题壁（清·华长卿）　　五言律诗　押歌韵	木落西风起，行人发浩歌。河从蒲口浅，树到蔡村多。寺古留残碣，池荒剩败荷。张湾城北路，雨后示曾过。
隋山光寺（清·华长卿）　　五言律诗　押先韵	隋代山光寺，开皇第几年。沿堤千亩竹，隔岸万家烟。萤苑悲荒草，雷塘剩墓田。老僧今在否，汲井问甘泉。
九月初五日同沈虚谷昆仲游浣笔泉用壁上木兰山人元韵（清·华长卿）　　七言律诗　押支韵	清泉㶁㶁出方池，与客登临拜古祠。一径松阴秋雨后，半城柳色夕阳时。从来我辈多耽酒，到此何人不咏诗。独抱幽怀谁见赏，问天惟有谪仙知。
