阻风（清·丁蓉绶）　　七言绝句　押先韵	一困沙泥一上天，欲参真谛识前缘。年时怨羡都无著，见惯人家顺水船。
感秋（清·丁蓉绶）　　押侵韵	西风挟愁来，一岁一相侵。引手掬秋意，浩旷不可寻。胡为愁因依，苍然与之深。得非缠缚怀，乘此萧飒音。倾膏入尘缘，迫使煎其心。静思了能悟，百虑澄孤襟。君看中天月，万里云无阴。
