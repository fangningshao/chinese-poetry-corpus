汉阳旅中送蔡子汇征游湘潭（清·杨横）　　五言律诗　押支韵	相送斜阳外，相逢更几时？共来荆楚地，还赋别离诗。祖席杯堪把，河桥柳挂丝。洞庭他夜月，千里系遐思。
闰六月初七夜月（清·杨横）　　七言律诗　押尤韵	南讹莫认火西流，顾兔高悬略似钩。四日魄生方入夜，七回弦上未成秋。先期乞巧穿针线，后月舒光照女牛。半露姮娥能却暑，广寒深处玉为楼。
