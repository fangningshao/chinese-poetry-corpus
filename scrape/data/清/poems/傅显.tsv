丹枫（清·傅显）　　五言律诗　押东韵	秋林无别树，夹道绣丹枫。日暝前溪水，霜酣昨夜风。归鸦迷故绿，过客拾残红。正好停车看，春华未许同。
静宁早发（清·傅显）　　七言绝句	鸡鸣野店晓风寒，一枕清宵旅梦阑。残月渐低星未落，曙光送客过青山。
望日宿安国镇（清·傅显）　　七言绝句	凄凉孤馆卸装余，千里关山路尚纡。最是无情天畔月，团栾时节照离居。
