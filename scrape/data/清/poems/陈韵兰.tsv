佚题 （清·陈韵兰）　　七言律诗　押歌韵	木落秋风几度过，别来身世复如何。路遥那得通鱼信，门静料堪设雀罗。濯水莲花真品出，荫人棠树去思多。投閒尚系苍生望，漫听淮南招隐歌。
佚题 （清·陈韵兰）　　七言律诗　押歌韵	婆娑岁月梦中过，未识天心竟若何。检箧有衣都典酒，到门无凤懒张罗。自怜书剑飘零甚，坐见闾阎疾苦多。极意望公公不至，临风一叹发长歌。
