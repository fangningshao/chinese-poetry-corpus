题曹将军水庙（清·显鹏）　　五言律诗　押庚韵	断碣依江口，荒祠落照平。人烟双径出，古木一桥横。水国蛟龙气，灵台鸟雀声。千秋功业在，庙貌独峥嵘。
寄紫凝（清·显鹏）　　七言律诗　押真韵	参差亭榭岁华新，湖上幽居傍水滨。词赋终能为弃物，桑麻自可作閒人。林光不断飘残雪，草色无穷望好春。婚嫁少完儿女事，早来东郭结比邻。
