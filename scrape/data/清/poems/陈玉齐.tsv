次牧《翁六月七日迎河东君于云间喜而有述》诗（清·陈玉齐）　　七言律诗　押阳韵	文梓双栖鸳与鸯，金笼探闭羽毛香。可怜汉渚虚投佩，合笑东邻漫隔墙。月照绮罗看玉树，风和丝管合金堂。新诗闻说多佳句，应道杨花扑武昌。
秦皇（清·陈玉齐）　　七言律诗　押鱼韵	离宫环极起周庐，万里沧波候大鱼。入海云迷徐福岛，封山雨湿李斯书。华阴道上逢沉璧，阳武沙中失副车。王剪用兵真老悖，尚留三户未驱除。
