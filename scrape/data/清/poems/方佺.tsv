锦堂春 立春（清·方佺）	昨日腊残椒酒，今宵冰解东风。一年花事从头起，次第看欹红。梅绽香飞宫额，柳开翠压眉峰。小廊长日添如线，春色绣帘栊。
蝶恋花 秋月（清·方佺）	漠漠清光千万里。云拥冰轮，一片轻如纸。借问嫦娥何若此。只应长伴愁人尔。照彻陶篱黄共紫。渐渐梅梢，影乱横塘水。睡熟芙蓉谁唤起。寒螀声里啼残矣。
