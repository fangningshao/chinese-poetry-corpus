探梅（清·王步青）　　五言律诗　押阳韵	残雪前村路，开时杖屟忙。一枝横竹外，几树带斜阳。风定余香在，云深别坞长。欲归还小立，新月满衣裳。
竹里晚眺（清·王步青）　　七言律诗　押庚韵	疏篁雨过夕阳明，半亩荷塘秋气清。正欲隔篱呼酒伴，刚逢别浦送蝉声。地偏长结枌榆友，性远还寻鸥鹭盟。一榻草堂高卧稳，东山千古有余情。
