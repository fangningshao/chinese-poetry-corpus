观沈氏诸姬演剧（清·屠茝佩）　　七言律诗　押阳韵	梨园喜见属红妆，三五娉婷出洞房。檀口莺声歌细细，柳枝蝶态舞将将。冠簪雅步参军度，粉墨涂颜伧父行。底事酒阑人未散，月明照彻锦云裳。
南歌子第二体 夏景（清·屠茝佩）	待月调莺槛，乘风斗鸭栏。妆成茉莉与珠兰。簪向鬓边香发、扑冰纨。
南乡子 秋思（清·屠茝佩）	独上楼西。绿鬟鸾镜晓妆低。半暖乍寒花影静，重思省。听得砧声着意整。
七娘子 喜晴（清·屠茝佩）	湿云销尽朝阳皎。庭前绿遍忘忧草。玫瑰香浓，紫霞凌晓。重帘不锁炉烟袅。树头梅子青多少。熏风吹透荷钱小。愁在眉山，欣看林表。芳菲又恐莺啼早。
