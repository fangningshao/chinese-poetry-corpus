秋灯（清·张绍龄）　　七言律诗　押庚韵	放下帘钩斗已横，支颐独自对寒檠。焰摇始悟窗风入，光淡方知镜月明。与尔同尝凄切味，可能照出别离情。灯花结到秋闺里，是否征人计旅程。
晚眺（清·张绍龄）　　七言律诗　押删韵	晚来无事一身闲，瞻眺秋容倚竹关。戴笠僧披黄叶去，担柴人踏白云还。遥天雁鹜孤帆外，六代江山落照间。极目郊原生百感，功名未立鬓毛斑。
