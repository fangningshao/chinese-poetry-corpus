天仙子 咏水仙（清·刘令右）	高下鹭鸶三十只。水田漠漠秧深碧。晶盘粘粟影玲珑，呈瑶席。香尘辟。墨海屏山随所历。
浣溪沙 春暮（清·刘令右）	满庭槐影石纹凉。雨过帘栊午梦妨。柔风无力伴梳妆。春去无踪留不住，飞来花片识行藏。游丝空自绕枝长。
踏莎行 夏闺，榴开葵放，深浅交映，触绪拈阕（清·刘令右）	雨过高楼，风来深院。黄莺着意枝间啭。若能爱护护花关，双环深锁连花掩。时序频更，流光易换。一池潋滟荷珠溅。如钩月挂正当头，凤衫露湿榴花片。
