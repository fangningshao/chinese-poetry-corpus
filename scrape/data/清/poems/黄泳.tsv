深潭飞龙（清·黄泳）　　五言律诗　押删韵	水国泉多异，澳深浪鼓山。风雷腾地窟，霖雨出天关。波静难窥影，云兴仰识颜。千寻同谷穴，疑上禹门间。
龙潭印月（清·黄泳）　　七言律诗　押元韵	光怪灵潭气欲吞，波平浪静一轮存。镜连五色龙成彩，珠映千鳞月印痕。高下空明同白昼，天渊清做烛黄昏。始蛛不遣云帘护，恐动池中鼓浪喷。
