咏刀鲚二首（清·王源生）　　七言律诗　押真韵	自昔鱼肠将剑号，几时剑又幻鱼身。乘潮恍拥银刀队，溉釜能充玉馔珍。湖上腥风春二月，市中高价值千缗。杀机此日盈江海，跋浪长鲸惯逞人。
河豚二首（清·王源生）　　七言律诗　押删韵	腹皤目睅状粗顽，浪得时名满世间。口腹中人常腊毒，肺肝如见善藏奸。征文误入吴都赋，窜迹难穷丙穴湾。正恐逋逃渊薮在，海风吹去又吹还。
