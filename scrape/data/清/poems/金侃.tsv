雨泛湖上观梅（清·金侃）　　七言律诗　押删韵	细雨春波远浸天，梅花烂漫满溪湾。烟中人语前村树，雪里鸡声隔岸山。画桨每侵疏影瘦，芳尊浑带冷香还。绝胜雪夜寻安道，归路渔灯照醉颜。
寄家祖生大兄郡中（清·金侃）　　七言律诗　押麻韵	谁道湖山尚近家，出门回首即天涯。寒深笠泽愁中雨，春老吴宫梦里花。客久艰难悲世路，病馀憔悴感年华。不堪孤馆怀人处，归雁萧萧度远沙。
