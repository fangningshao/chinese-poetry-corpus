过披云室赠李公（清·祖琴）　　七言律诗　押齐韵	半亩松筠半亩溪，茅庵背结板桥西。听钟夜坐山前月，汲水晓浇屋后畦。野客不来云转静，秋花况发路还迷。石屏一曲和烟绿，还拨苍云觅旧题。
雨后待汪扶苍啜茗不至有怀（清·祖琴）　　七言绝句　押删韵	草色青青门未关，茶铛閒煞曲廊閒。应知不下松边阁，坐看江南雨后山。
