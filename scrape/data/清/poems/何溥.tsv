夏日杂诗（清·何溥）　　七言律诗　押歌韵	车马曾无到薜萝，论交能得几人过。月临曲径花阴转，帘卷薰风午梦多。买骏但思郭氏语，吟诗空忆杜陵歌。蹉跎深惜光阴去，近水楼台老芰荷。
石崇（清·何溥）　　七言绝句　押真韵	一败淮南死季伦，石家金谷不成春。堕楼人有英雄骨，不似檀郎也拜尘。
虞美人（清·何溥）　　七言绝句　押萧韵	遗恨江东应未消，芳魂零落任风飘。八千子弟同归汉，不负君恩是楚腰。
