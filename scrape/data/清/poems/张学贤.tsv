閒望（清·张学贤）　　五言律诗　押支韵	开窗看落日，还似晓迟迟。波动风来后，花残雨过时。几回闻乳燕，懒去折芳枝。惟对初生月，清辉共映池。
春暮（清·张学贤）　　五言绝句　押麻韵	阶前草渐碧，独坐惜残花。蛱蝶双飞去，疑春在别家。
菩萨蛮 月夜。回文（清·张学贤）	夜寒垂幕消兰麝，麝兰消幕垂寒夜。鞋凤冷莓苔，苔莓冷凤鞋。月华铺砌雪，雪砌铺华月。看得几时圆，圆时几得看。
