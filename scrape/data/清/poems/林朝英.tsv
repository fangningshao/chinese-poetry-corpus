阙题（清·林朝英）　　五言律诗　押先韵	又住湖干上，依人屋数椽。晚山如我瘦，明月向谁圆。酒薄寒难禦，愁多病易缠。怒涛飞不到，聊借一枝眠①。
阙题（清·林朝英）　　七言绝句　押支韵	疏萱翠叶影离离，岁晚松梅缔故知。栖凤化鳞翻有待，虚心直节表清奇①。
阙题（清·林朝英）	仙客乘槎不乘鹤，江上登楼槎上宿。大别山头风雨多，晴川阁上千年日。江人但食武昌鱼，溪女犹歌大堤谷。国□万艘去不迟，三楚遗思在蔀屋。为君剪断鹦鹉洲，染破潇湘一片绿（杨永智编校）。
