杨忠悯公墓道（清·林鸿年）　　七言律诗　押删韵	殿前员外击神奸，遗属传观泪尽潸。狄道君恩思强起，容城乡梦断生还。东楼云黯无佳气，西市风香有笑颜。手笔淋漓曾仰止，焦山山上拜椒山。
咸阳道中见罂粟花感赋（清·林鸿年）　　七言绝句　押麻韵	浓红淡白间禾麻，流出膏脂几万家。原隰畇畇田上下，可怜栽遍米囊花。
