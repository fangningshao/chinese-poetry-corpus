潜山道中（清·邹奕凤）　　五言律诗　押先韵	古驿深山里，驱驰列嶂边。更无尘拂面，惟有翠连天。绕洞田皆玉，翔波鸟亦仙。輶轩逢此胜，敢诵采风篇。
贺新凉（清·邹奕凤）　　押月韵	何处迎秋月。落霞低、名香漫爇，絪缊引月。净扫药栏和竹径，检点今宵坐月。陈瓜果、窗前伺月。品竹弹丝还按板，倩歌喉、应节频吹月。云幕卷，初开月。翩跹鹤舞婵娟月。擘琼笺、百篇挥洒，分题赋月。一缕铛烟茶已沸，倾向清瓯劳月。看花气、缤纷拥月。羁旅正金陵，虎踞龙争，历尽千秋月。且痛饮，秦淮月。
