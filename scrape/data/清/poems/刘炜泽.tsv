宿玉峰庵（清·刘炜泽）　　五言律诗　押齐韵	秋雨涨前溪，山行径转迷。谁言僧寺远，只在竹林西。殿豁诸天迥，云含众岫低。玉峰间倚立，高处一留题。
次韵寿彭警庵舅氏（清·刘炜泽）　　七言律诗　押删韵	章门放棹洒然还，归奉慈帏色笑间。绕屋碧生春涧水，登楼青送隔城山。兴来诗思何曾灭，老至名心已渐删。新酒熟时浇甲子，醉吟镇日自追攀。
