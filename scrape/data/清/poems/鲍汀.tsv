别家（清·鲍汀）　　五言律诗　押麻韵	垂老难为客，年荒易别家。春风三月暮，江路六千赊。语久泪痕渍，杯深竹影斜。病妻兼弱女，何以慰天涯。
游石门（清·鲍汀）　　押真韵	终朝面山坐，山远意自亲。披云入山中，弥觉所历真。漭流震厓谷，仄蹬迷荆榛。局步眩反顾，攀援惬前因。高岩驻夕景，阴壑无阳春。酌彼涧中水，憩此石上茵。夙闻乔木末，时有餐霞人。古台閟灵迹，石扇空嶙峋。
