九曜石（清·柴杰）　　五言律诗　押尤韵	岩壑契冥搜，晴添瑞景浮。乱烟笼碧砌，飞阁跨澄流。独自成千古，悠然寄一丘。开襟坐霄汉，卓荦倾枚邹。
乾隆十六年三月初三日迎銮献诗召试行宫谢恩恭纪（清·柴杰）　　五言排律　押元韵	广学开书院，仁垂圣主恩。愚臣忝诗赋，新渥照乾坤。荷宠乘佳节，披香捧至尊。奋飞超等级，再拜挹余樽。北阙晴光动，东方喜气繁。欢娱保历代，礼异贲丘园。雅量涵高远，多荣及子孙。因歌大君德，煦育及春温。
