送陈握卿归东瀛（清·林奎章）　　七言律诗　押支韵	自从荆识订心知，几度西窗剪烛时。每趁雨风寻旧话，忽装琴剑促归期。今朝劝尽留君酒，他日吟馀别我诗。咫尺天涯疏会晤，伊人宛在水之湄①。
重游鲫鱼（清·林奎章）　　七言律诗　押青韵	十一年前此地经，今朝认取古沙汀。水光不改当时绿，山色犹留旧日青。一幅画图鱼蟹舍，数家溪溆薜萝亭。乘桴熟睡波心稳，泊岸无须扣竹扃①。
