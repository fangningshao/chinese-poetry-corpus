步东升楼壁间韵（清·圣教）　　五言律诗　押灰韵	信有离尘境，登临共把杯。潮平江水阔，日出海门开。胜地多名迹，君生愧不才。偶缘寻道侣，鸿爪印楼台。
东洲秋夜（清·圣教）　　七言律诗　押庚韵	寻诗随步出前楹，寂寞空斋欲二更。皎皎袭人寒月色，潇潇似雨暮秋声。西风落木愁偏起，永夜鸣虫感易生。小住庄庐动归思，双峰咫尺梦难成。
