翻书（清·曹钊）　　五言律诗　押齐韵	闭门却尘虑，翻书觅韵题。晚云斜挂树，秋雨乱鸣溪。得失应无碍，穷通未可齐。竹鸡何所慕，恰恰向人啼。
指月庵（清·曹钊）　　五言律诗　押灰韵	地偏少迹少，屋对乱峰开。月放千岩雪，松喧万壑雷。诵经驯虎至，洗钵豢龙来。引兴随高衲，长歌日几回。
霜华（清·曹钊）　　七言律诗　押歌韵	霜华历历下庭柯，坐久幽窗暗薜萝。风雨惯能欺客枕，烟霞端不负渔蓑。间情赋罢人思酒，短札裁成雁渡河。满目征尘何日息，邯郸道上塞云多。
