小园（清·许之雯）　　五言律诗　押齐韵	雨过苔痕涩，云来花影迷。水平双燕掠，风暖一莺啼。亭小随池曲，山低共树齐。春光何处最，红杏女墙西。
咏蓼主人秋风失意书以代柬（清·许之雯）　　七言律诗　押庚韵	休将得失感生平，花样更番学未成。黄卷青镫仍故物，白衣苍狗是科名。驹光有限宜同惜，蜗角无多莫苦争。他日得营三径业，肯从浊世问前程。
拟古出塞 其二（清·许之雯）　　五言绝句　押月韵	秦地旧山河，汉家新戍卒。照彻玉关寒，一片闺中月。
拟古出塞 其一（清·许之雯）　　押职韵	饮马青海头，弯弓长城北。不取燕支山，恐君重颜色。
