自金陵返武林寓室同净因夜语（清·黄文旸）　　七言绝句　押删韵	别来清课各闲闲，读罢新诗又闭关。红烛一枝双白发，客窗细话六朝山。
甲子秋客金陵喜晤王柳村（清·黄文旸）	君居江上村，我家竹西住。花外有高楼，望见江上树。指点翠屏洲，约略云深处。伊人隔蒹葭，秋江寄慨慕。西风白下门，形影两相赴。寥寥天地间，忽忽感此遇。久要指江水，斜阳共归路。
