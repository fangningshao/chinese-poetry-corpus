过浮丘寺饭力公房（清·魏大振）　　五言律诗　押歌韵	见说浮丘胜，冲寒借骑过。竹风喧涧户，花雨洒庭柯。珊井枯犹汲，仙翁去不磨。香厨叨一饭，惆怅别烟萝。
和杭堇蒲海幢丈室坐雨韵（清·魏大振）　　七言律诗　押侵韵	曲径通幽任意寻，雨来丈室净尘襟。花怜天女缤纷散，句学诗人断续吟。桑下忏除三宿恋，西窗枨触十年心。饱听已堕声闻果，莫怪疏钟响易沉。
