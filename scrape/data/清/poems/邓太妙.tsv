鹊桥仙（清·邓太妙）	无聊无赖，多情多态。倚遍栏杆无奈。不胜力怯薄罗裳，还疑是、风飘绣带。蝶欺花落，柳偿莺债。多少伤心事在。卜桃锦覆合欢床，私倩婢、轻轻遮盖。
瑞鹤仙（清·邓太妙）	猩红小印品。细认来、模糊字儿不整。风劲绣床冷。只错刀闲剪，暗消腻粉。软雨斜阳，鸾鹤飞、辘轳金井。闭重帘、关住离愁，桐影教人立尽。深省。红叶欺霜，黄花迎露，九秋佳景。常数归期。暗卜金钱无准。细沉吟、只顾时时刻刻，窗外枕前低问。怪连朝、夜长梦短，人远天涯近。
