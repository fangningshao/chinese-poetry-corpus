金山夜月（清·田玉）　　五言律诗　押庚韵	浩淼秋空夜，金焦相向明。乱樯杨子渡，远火润州城。风定铃无语，江流月有声。应知香海内，大块总浮生。
虎丘（清·田玉）　　七言律诗　押尤韵	喧喧歌吹趁时游，云敛天香正及秋。词客舫依沿岸树，美人帘卷傍山楼。但看七里花成市，肯信三生石点头。自是江南佳丽地，吴侬知乐不知愁。
