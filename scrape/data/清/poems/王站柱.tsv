太白楼（清·王站柱）　　五言律诗　押尤韵	白也骑鲸去，名存一酒楼。昔飞鹦鹉盏，今咏鹔鹴裘。洸水犹涵碧，空山又送秋。凭栏无限意，目极古神州。
寒亭问竹（清·王站柱）　　七言律诗　押萧韵	春光荡漾马蹄骄，小住非缘地主招。我别此君才半月，岁余元旦又三朝。交柯恰似萧郎写，馋口还思玉板烧。片刻相亲聊免俗，留连无复问寒桥。
无盐城（清·王站柱）　　七言绝句　押庚韵	浪传东郭聘盈盈，好色君王亦矫情。宫女如花春殿杳，至今犹说宿瘤城。
读书台（清·王站柱）　　七言绝句　押灰韵	水绕吾山山绕台，留舒羊茂共徘徊。应刘遮莫夸同调，终逊安乡八斗才。
游灵岩（清·王站柱）	路穿诘屈马凌竞，白塔相招最上层。十里松风闻地籁，半崖花雨湿衣棱。初尝甘露泉边水，独对方山寺里僧。坐久浑忘身是客，孤烟落日促行。
