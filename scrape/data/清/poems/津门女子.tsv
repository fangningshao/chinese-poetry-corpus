过秦楼 津门题壁（清·津门女子）	月旧愁新，宵长梦短，今夜如何能睡。灯疑泪晕，酒似心酸，一夜断肠滋味。独自背这窗儿，数尽寒更，懒寻鸳被。更空槽马啮，荒邮人语，嘈嘈盈耳。空叹息、落索沾泥，飞花堕溷，往事不堪题起。美人红拂，侠客黄衫，不信当时如此。试问茫茫大千，可有当年，昆仑奇士。提三尺青萍，访我枇杷花里。
