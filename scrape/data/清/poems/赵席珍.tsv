倚阑有思（清·赵席珍）　　七言律诗　押先韵	云脚阴阴欲暮天，倚阑何事意缠绵。最怜芒屦穿空翠，无复茶香瀁午烟。红豆已生微雨后，绿笺犹帖小窗前。丁宁记取归来路，月在新秋第一圆。
花朝携酒游愒梓山示侍者（清·赵席珍）　　七言绝句　押文韵	又见梨花月二分，风光老送杜司勋。他年与汝逃禅去，一钵清泉一笠云。
