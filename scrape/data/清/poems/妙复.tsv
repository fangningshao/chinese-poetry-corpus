两鹤（清·妙复）　　押侵韵	昔年两白鹤，巢我青松林。夜寒时警露，众壑流清音。一鹤恋故栖，孑焉守云岑。一鹤忽遐举，天路探幽深。神山境恍惚，浩浩谁能寻。惊飙吹未息，素羽愁难任。故林遥待汝，贞此岩阿心。
访山中禅友（清·妙复）	晓爱山气清，晚爱山烟苍。日夕常在山，遂与山相忘。相忘忽相忆，忆我山中客。松扉轻叩声，或恐惊栖翼。
