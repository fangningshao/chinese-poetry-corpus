凤山夜归（清·庄允义）　　五言律诗　押删韵	四野无行径，夜来只看山。风清闻犬吠，月皎待人还。隐隐孤灯出，微微乱树閒。遥知门未掩，归去语云关①。
莲潭荷雨（清·庄允义）　　五言排律　押真韵	绿渚幽芳袅，芰荷似鲜①人。雨酣腮靓腻，露浥蕊沾匀。娇滴红颜妒，香过画舫频。疏枝然火齐，密叶语②禽身。水面拖轻粉，花须净拂尘。迷离烟水渺，婀娜倍伤神（黄美娥编校）。
