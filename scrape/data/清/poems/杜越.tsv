杨志祖见贻忠悯手迹（清·杜越）　　五言律诗　押青韵	拓得平原帖，行间晕日星。丹枫留草疏，翠竹失兰亭。笔想拳应握，书传墨尚馨。文孙存气骨，脱赠意惺惺。
夏日书事（清·杜越）　　押遇韵	长夏恒掩关，萧条寡良晤。连阴画不开，时见云奔赴。未即成滂沱，淅沥惊高树。才闻檐霤息，又洒溪边路。花落满莓苔，阶墀谁缓步。久病独支离，阴霁莽回互。蛙黾亦何多，叫噪垂杨渡。
