浣溪沙 杨花（清·顾树芬）	昨夜东风透露台。无端柳絮遍苍苔。一春心事又成灰。无力自随流水去，有情还伴落花来。天涯游子几时回。
水调歌头 南村（清·顾树芬）　　押先韵	三万六千日，人世几完全。一年记取佳日，领略在春前。纵有风风雨雨，须忆莺莺燕燕，香糁百花鲜。常笑乾坤窄，荆布觉宽然。山之角，水之尾，尽幽妍。野塘村坞，往来飞鸟白云边。偶见青蓑绿笠，较量种麻插稻，此际即神仙。今日又明日，富贵总由天。
