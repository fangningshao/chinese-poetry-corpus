九龙树（清·杨泉山）　　五言律诗　押寒韵	伊州寄柳在，宛作画图看。华盖浓遮日，虬枝老耐寒。风梳鳞甲竦，泉溜淖泥蟠。细摹连理曲，一折一龙盘。
哈密（清·杨泉山）　　七言律诗　押尤韵	兴来乘月上城头，杰阁榜题镇远楼。雪积天山摩峻岭，风高瀚海古伊州。玉门关路通西域，回纥台墩傍碧流。圣世安连开万里，年年瓜贡渡芦沟。
