葺庐（清·曹燕）　　五言律诗　押先韵	身世本无主，居停寒暑迁。篱疏云欲补，屋小月能穿。诗意风前远，花光雨后妍。寄言招隐者，曾足买山钱。
人日小兰亭社集（清·曹燕）　　七言律诗　押真韵	腊尽江皋好放春，更逢今日是灵辰。草茅兄弟多词客，落拓乾坤一酒人。风破玉梅寒减未，话长银箭漏添频。朝来池草谁传句？且听西堂鼓吹新。
