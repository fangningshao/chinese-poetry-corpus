金陵（清·言然）　　七言律诗　押先韵	埋金谁道帝星悬，花草吴宫事渺传。百战山河雄半壁，六朝风雨冷残年。举杯对酒原非策，挥麈清谈却尚玄。惟有秦淮一输月，夜深依旧照江天。
登姑苏城楼（清·言然）　　七言律诗　押东韵	雉堞晴开倚碧空，百花深处馆娃宫。美人歌舞流云外，相国祠堂落照中。野烧烟荒迷远树，寒江沙涨起长风。多情独有青青草，引得牛羊一径通。
