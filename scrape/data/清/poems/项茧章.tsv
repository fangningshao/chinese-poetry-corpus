题梧桐落叶便面（清·项茧章）　　七言绝句　押侵韵	容易秋风感客心，萧萧木叶下疏林。从今一任泥涂辱，忘却炎天借绿阴。
题画竹（清·项茧章）　　七言绝句　押阳韵	年时避暑忆江乡，为爱萧萧竹一墙。今日移栽纨扇上，无风无雨自生凉。
雁来红（清·项茧章）　　七言绝句　押阳韵	已著西风又著霜，耐寒犹作女儿妆。潇湘云水人何处，草草题红字一行。
