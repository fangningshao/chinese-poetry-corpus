过周肯卫东村（清·徐作肃）　　五言律诗　押庚韵	僻地容来往，秋天别业清。倾壶耽一醉，好雨坐三更。近水暮云入，新田晚稻平。闲闲堪著赋，何事欲关情。
人日同友人游阏伯台因过草寺归留小饮（清·徐作肃）　　七言律诗　押灰韵	今岁今时春早回，绝怜晴日净纤埃。遥青欲起梁王苑，古寺争驰阏伯台。茗碗空郊开士灶，梅花小榻故人杯。还看淑气深相引，次第群芳杖底催。
