忆山居（清·傅宏烈）　　五言律诗　押支韵	当年松菊径，怅怅问何之。既觉山为远，方知我在兹。岚收孤影秀，雨歇半峰奇。便作怒然赏，临风每系思。
清远峡（清·傅宏烈）　　五言律诗　押先韵	暝投云际宿，疑作水中仙。群壑去无路，断涯窥有天。清猿啸峤月，白鸟宿江烟。往问前山寺，飞来有几年。
绝命词（清·傅宏烈）　　押职韵	自分一死无余策，身为厉鬼诛群贼。绝食依然浩气存，鼎镬刀锯求不得。天不假我以速终，天心人意莫可测。吁嗟徂矣命之衰，惴惴生平无薄德。
