送屺公周邑侯南归（清·黄垍）	君从西郊来，旌旆光如电。父老遮道左，争欲识君面。君从西郊归，雪压荒丘树。独有春风发，送君千里路。
短歌行（清·黄垍）	龙蟠于泥，蚖其肆之。虎处于柙，爪牙安施？委巷之犬，吠声如豹。廒仓之鼠，口厌梁稻。太行居后，孟门居前。佥夫之心，君子畏焉。方寸之中，乃有五岳。磊砢嵚崎，五丁焉凿。精卫填海，愚公移山。为之在人，成之在天。
