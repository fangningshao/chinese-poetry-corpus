过卫秧村有感（清·李经钰）　　七言律诗　押元韵	荒荒斜日下前村，此地重过欲断魂。陵谷变迁原不料，盛衰倚伏更难言。春风自改新亭馆，明月曾陪旧酒尊。西望萧萧人去尽，空巢鸮鸟叫黄昏。
重游法源寺（清·李经钰）　　七言律诗　押先韵	几树疏松野寺前，松阴踪迹久茫然。故人高节成千古，胜地重来又五年。佛火尚明烧后影，塔铃独语雨馀天。即今无限沧桑感，不独宫花委断烟。
