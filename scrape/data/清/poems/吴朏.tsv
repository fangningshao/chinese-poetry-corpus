远眺（清·吴朏）　　七言律诗　押虞韵	秋光潇洒散平湖，水白沙清浴野凫。近渚风多残叶落，远山雨过野云孤。閒将静阁供凭眺，淡取疏烟入画图。夕阳渐低村树隐，银蟾一点漏疏梧。
采莲曲（清·吴朏）　　五言绝句　押霰韵	弱柳系游骢，丛花映娇面。郎佩紫纹囊，侬从扇底见。
艳曲 其二（清·吴朏）　　五言绝句　押屑韵	赠妾紫金环，遗郎白玉玦。郎恩环不解，妾心玉比洁。
艳曲 其一（清·吴朏）	金屋暖长春，兰阶人似月。但愿如月圆，不愿如月缺。
