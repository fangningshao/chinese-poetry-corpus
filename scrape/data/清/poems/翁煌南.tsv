敬和栖霞先生鸟松阁作 其二（清·翁煌南）　　七言律诗　押文韵	翠绕高山势抱云，苍龙盘郁独超群。孤标百尺凌天汉，长啸一声入画纹。枝压细风来晚枕，影笼残月过朝曛。琴音鸟语资馀兴，足慰生平是此君。
敬和栖霞先生鸟松阁作（清·翁煌南）　　七言绝句　押真韵	青天绿地绝纤尘，高阁双松翠入神。个里炎威侵不到，天将清景付诗人。
吴凤庙重修落成（清·翁煌南）　　七言绝句　押东韵	跃马横刀意气雄，满腔热血破蛮风。精诚格厉神威在，从此重新庙貌崇。
舟中有感（清·翁煌南）　　七言绝句　押寒韵	东都此去路漫漫，回首离情泪不乾。寞寂孤舟难写恨，家乡窃喜望中看。
