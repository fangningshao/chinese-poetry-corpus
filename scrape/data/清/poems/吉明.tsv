雪后望西山（清·吉明）　　七言律诗　押寒韵	燕城西望尽峰峦，雪后山容更改观。玉树高擎破空碧，晶屏遥列逼人寒。光迎晓日浮岚湿，色混晴云擘絮残。此境虽非真面目，也能爽气豁眉端。
忠武庙前铁人歌（清·吉明）	顽铁顽铁殊不屑，铸就奸臣受挫折。道旁来往无限人，只骂奸臣不骂铁。狱成三字天地悲，东窗秘语终教泄。吁嗟乎！千载而下长恶名，榜罪阶前跪霜雪。
