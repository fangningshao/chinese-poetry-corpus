蚕妇吟（清·邵曾训）	姑采墙下桑，妇采陌上桑。桑叶昨嫩今日老，天气今晴昨日好。（一解）嗟蚕无粮，妇诅枯桑。邻桑沃若蚕早熟，四月新丝上杼柚。种桑亦爱枝叶多，空抱本根奈尔何？（二解）守候蚕眠不思卧，麦秋寒觉夜难过。蚕荒舅姑怒，蚕熟新妇苦。（三解）今年四月少晴时，蚕病家家不出丝。新丝价长旧丝上，旧丝未赎新丝当。（四解）有丝不上身，有丝不卖人。县官征比已赦租，家主只恐臀无肤。（五解）
