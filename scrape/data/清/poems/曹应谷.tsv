放言（清·曹应谷）　　五言律诗　押先韵	湖海平生志，蹉跎二十年。神鲲秋试水，雄剑夜摩天。少达真非福，奇穷乃益坚。健儿莫相笑，老将半幽燕。
感怀杂诗（清·曹应谷）　　押微韵	凉月忽在牖，晓风时启扉。草深萤火灭，林静蝉声微。仰看山容瘦，落叶上我衣。万物各有托，盈虚理不违。班姬苦离别，团扇情因依。人生贵行乐，吾道未为非。
