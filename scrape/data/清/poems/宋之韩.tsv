鸿禧寺灯下（清·宋之韩）　　五言律诗　押删韵	湖州鸿禧寺，夜静似深山。晚磬月中细，晨钟院外闲。经声连竹径，佛火出花关。禅舍浑无事，灯光动旅颜。
泸署感怀（清·宋之韩）　　七言律诗	忆昔虚声二十年，于今俯首蜀江边。牙签数卷父书在，鸟道千峦王路艰。寄傲时思康乐里，题诗尤觅雪涛笺。无端远涉不毛土，无赖秋心系暮蝉。
