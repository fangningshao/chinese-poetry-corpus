贺陈毓瑞生辰诗二章（清末民国初·何佩萱）　　七言律诗　押尤韵	使君才品本风流，卅载京晋赴宦游。道路平成臻上治，政刑清简奏嘉猷。桃觞晋颂三春节，竹马争迎百里侯。九五光阴弹指过，期颐遥祝海添筹。
读陈毓瑞辛丑诗集赠诗二律（清末民国初·何佩萱）　　七言律诗　押灰韵	一卷新诗费剪裁，元龙豪气贯兰台。几多遇合成泥爪，无限兴亡付酒杯。案牍馀闲公兴健，蠹鱼生活我心灰。鲤鱼遥示琳郎韵，疑是江郎梦笔来。
