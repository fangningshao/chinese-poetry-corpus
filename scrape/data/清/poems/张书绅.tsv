和区觉生观察游剑潭韵 其一（清·张书绅）　　五言律诗　押蒸韵	自有名诗镇，潜蛟未敢腾。山青头似佛，月白影随僧。顽石偏通窍，恬波不起棱。斯游非剑侠，一片道心澄①。
次台湾道区天民邀陈迂谷山长程守山司马同游剑潭韵 （清·张书绅）　　五言律诗　押蒸韵	化龙龙已去，龙去剑光腾。古迹谈名士，空山剩老僧。回澜开宝镜，断石露圭棱。夜静星辰落，江天一色澄。
竹枝词（清·张书绅）	山桃花发竹鸡啼，几日茶枪绿已齐。欲摘香芽烟水阔，呼郎背过碧山溪①。
