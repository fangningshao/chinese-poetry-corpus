山斋（清·朱纬）　　五言律诗　押灰韵	美睡朝慵起，荆扉午未开。云间不飞去，鸟倦却归来。樱熟从人摘，松疏拟自栽。帘垂清昼永，阶上遍生苔。
秋怀（清·朱纬）　　七言律诗　押东韵	高城画角响西风，黄叶疏林已半空。午夜间愁镫影里，满怀凉思雨声中。移山未可嗤愚父，失马还应比塞翁。落拓故人多似我，相期九日一樽同。
