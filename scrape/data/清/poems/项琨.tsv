浣溪纱（清·项琨）	浅碧罗云晕缕霞。参差楼阁绿杨遮。月痕黄淡一钩斜。网户掠飞归乳燕，涨池新浴乱娇鸦。粉墙红压紫薇花。
满江红（清·项琨）	第一山前，问业案、何时销歇。摩莎处、藓碑青字，吊凭英烈。铁绠秋沉泥马渡，金牌夜梦黄龙月。底白头、有客在驴鞍，空凄切！东窗愤，还谁雪。南枝恨，终难灭。算千年、钟室堕瓯同缺。二帝无灵驼溅泪，六陵有树鹃啼血。叹皋亭、风雨岳家旗，悲天阙！
