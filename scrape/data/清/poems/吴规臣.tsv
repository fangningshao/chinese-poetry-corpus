采桑子  见《词综补》（清·吴规臣）	昨宵星月今宵雨，首似春蓬。心似秋虫。毕竟情怀那样同。小楼深闭愁无那，才听疏钟。又听征鸿。莫道吴侬不懊恼。
青玉案  见《词综续编》（清·吴规臣）	烟痕催暮风丝冷。■只有、侬心领。逝水年华真一瞬。春花多笑，秋花多病。都是伤心境。危楼镇日无人影。小立也、抛清茗。浊酒浇来心自警。欢时偏醉，愁时偏醒。何处商量准。
