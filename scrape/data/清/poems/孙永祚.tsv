登虞山城楼（清·孙永祚）　　五言律诗　押庚韵	南沙古来县，烟火属承平。湖水西浮嶂，江潮北过城。荒祠虞仲迹，废巷子游名。只有仙人石，年年春草生。
啬薇（清·孙永祚）　　七言律诗　押鱼韵	阑干红亚绿扶疏，袅袅烟中态有余。酒点春酥匀月面，香熏晴麝散风裾。石家侍妾朝开幄，虢国诸姨晚斗车。高架不须愁棘刺，欲栽桃李意何如。
