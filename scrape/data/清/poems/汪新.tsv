辛峰阁听雨和鹤江韵（清·汪新）　　五言律诗　押东韵	春愁无计遣，况复雨兼风。薄雾凝高阁，寒云没断鸿。蒲团同白足，箬笠愧渔翁。句引离乡思，更残滴沥中。
和邵蕊宫立秋雨窗即事原韵兼寓感怀（清·汪新）　　七言律诗　押庚韵	𩄡𩆷细雨散丝明，应节庭梧已作声。差喜暑阑三伏尽，便看秋至十分清。垂帘坐处琴书润，步屟吟余苎葛轻。又是年时刚过半，客怀无藉梦魂惊。
