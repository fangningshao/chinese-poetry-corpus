走别张文峙、杜于皇、苍略，因登鸡鸣山（清·阎修龄）　　五言律诗　押庚韵	雪里人归急，踟蹰别友生。冲风寻钓港，匹马向台城。庙阙非前代，山川叹远征。太平堤柳在，萧飒不胜情。
寓崇福观雨夜怀茶坡（清·阎修龄）　　五言律诗　押江韵	疾风三日吼，一雨逐连江。古庙松根老，清钟夜半撞。鼠窥寒灶瓮，虫响旅人窗。赖有君诗好，愁心且暂降。
