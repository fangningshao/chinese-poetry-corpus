旅窗读汉书（清·董含）　　七言律诗　押东韵	提兵十万拥元戎，斩帅沉船意气雄。战斗八年能独霸，杀降三户竟无功。秦军已破漳河上，汉社初移渭水东。诸将膝行齐禀命，莫因成败笑重瞳。
登穹窿谒句曲行宫（清·董含）　　七言律诗　押寒韵	山势岧峣欲到难，玉真宫殿拥千官。香飘下界青冥近，磬入诸天碧落寒。洞口断云朝放鹤，石根晴树暮栖鸾。金门羽客龙泥印，夜礼星辰上醮坛。
