野望（清·彭崧毓）　　五言律诗　押阳韵	极目平芜阔，关河势莽苍。云阴衔日黯，山气接天黄。野角寒逾恻，边风晚更狂。难胜征戍怨，何况在沙场。
赠林听孙公子（清·彭崧毓）　　七言律诗　押真韵	绝域归来万里身，麻衣又染瘴边尘。家声久已传忠孝，世味偏能嗜苦辛。海外尽知苏叔党，洛中争拜范纯仁。围棋我昔惭窥豹，公见门功继炳麟。
