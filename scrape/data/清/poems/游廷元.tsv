赴台南（清·游廷元）　　七言律诗　押先韵	平明野旷树低天，日影经南薄晓烟。淡水波澜新港渡，尖山傀儡小阳年①。当寒不雪犹春到，岁暮还耕恍夏前。隶籍版图归圣化，村舂相杵户相连②。
赴旧社口（清·游廷元）　　七言律诗　押麻韵	虚亭掩映竹篱斜，静处云深载酒家。凿径看人游草地，当门有犬吠桃花。手书未读鸡鸣卷，舌本留甘鹤避茶。试看燕南还社日，时从杏雨幕檐牙①。
赴罗汉门（清·游廷元）　　七言律诗　押元韵	谁将有性会存存，出入能知内外门。成佛观音称大士，化身罗汉本归魂。埔头家尽溪边竹，山脚人归雨暮村。漫道游行空色相，个中何地不乾坤①。
