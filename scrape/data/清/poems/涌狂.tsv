寿北里先生（清·涌狂）　　七言律诗　押先韵	短发投荒又一年，每逢山寺便留连。远公自爱寻陶令，吏部曾无识大颠。一片钟声和骨冷，半边月色可人怜。文章节义浑閒事，何日还题到白莲。
寿搕𢶍大师（清·涌狂）　　七言律诗　押齐韵	土床閒坐啜黄齑，得句时翻经背题。义胆久拚沙暴骨，禅心不学絮黏泥。难期苏子看羝乳，长伴支公听马嘶。塞外无花拈雪示，何人微笑各凄凄。
