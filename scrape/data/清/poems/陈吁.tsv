昙花亭雨中看瀑布（清·陈吁）　　七言律诗　押删韵	雨阻昙花且看山，跳珠溅沫媚烟鬟。耳根异响心逾静，眼界奇忙意转闲。遍岭云蒸苍狗幻，层霄涧跃白虹弯。莫愁暂滞羁行屩，留客天缘或未悭。
落叶和查夏重（清·陈吁）　　押马韵	霜风摵庭柯，败叶琤然下。秋声树间歇，策策鸣渐哑。萧条辞故枝，捷疾飘屋瓦。月明乌栖惊，柳秃鸦藏寡。冉冉岁序迁，荣落如斯者。
