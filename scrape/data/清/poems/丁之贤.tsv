晓度沙苑怀华州诸社（清·丁之贤）　　五言律诗　押庚韵	茅屋晨鸡早，征骖背华城。平沙含月迥，远火杂星明。地瘠人烟冷，山空落叶鸣。凄然怀旧社，回首晓云生。
暮春新霁王瀛州杨海鹤张信我见访（清·丁之贤）　　七言律诗　押微韵	晓气岚光欲湿衣，柴门独立趁晴晖。桑林风暖鸠声急，芹径泥融燕影微。半亩绿阴怜树合，一帘红雨惜花飞。颓然拚醉邻家酒，稚子新挑菜甲肥。
