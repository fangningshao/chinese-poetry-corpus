送友人还瑞昌（清·万斛泉）	君反湓水侧，我归雉水头。两水虽异源，共入大江流。江流亦何永，川流殊不息。汪洋指东海，各努奔赴力。
高峰书舍中秋有感（清·万斛泉）	泠泠山上月，今夜分外明。我心非木石，对此能无情。粤匪寇吴楚，于兹已四秋。生灵被屠戮，白骨堆荒洲。王师未恢复，骼骴谁敢收。寒镜悬中天，相照令人愁。
