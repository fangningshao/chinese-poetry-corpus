过访生庵访古愚上人（清·广济）　　五言律诗　押麻韵	古公栖隐处，极目似天涯。出郭不多路，沿村无几家。因君留午饭，啜茗看秋花。不觉忘归去，溪西日已斜。
赠张瑶星先生（清·广济）　　七言律诗　押齐韵	山上孤峰山下溪，北窗高枕白云西。南溪处士多瓢笠，东郭先生只杖藜。避世拟凭僧出没，逃禅不仗佛提携。灌园种竹疏篱下，独酌深林听鸟啼。
