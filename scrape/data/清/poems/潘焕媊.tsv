寄绮青浣芳两妹（清·潘焕媊）　　五言律诗　押支韵	料侍高堂养，团圞乐不支。嫂贤殊胜姊，兄友可兼师。夜月花千树，春风酒一卮。怜予定相忆，曾否有新诗。
小巳小雨（清·潘焕媊）　　七言律诗　押覃韵	山光泼翠水拖蓝，此日人家话养蚕。柳絮桃花春九十，雨丝风片节重三。莺藏叶底黄都湿，兰采岩中绿正酣。天气酿寒微送冷，庇身犹觉薄绵堪。
小游仙（清·潘焕媊）　　七言绝句　押真韵	绿衣骑马色无伦，玉蕊开时艳照人。天上名花多异种，问渠何事爱红尘。
