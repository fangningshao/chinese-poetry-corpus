钟山拜孝陵并瞻遗像（清·朱瑄）　　七言律诗　押尤韵	蒋山山下吊松楸，瞻拜遗容识冕旒。凤目龙瞳存尺幅，珠襦玉匣自千秋。林间片壤依元子，石畔荒原附列侯。更望孤栖埂边路，离离禾黍满平畴①。
祖龙引（清·朱瑄）　　七言绝句　押删韵	徐韨楼船竟不还，祖龙旋已葬骊山。琼田倘致长生草，眼见诸侯尽入关①。
汉宫词（清·朱瑄）　　七言绝句　押先韵	阆苑瑶池路邈然，延灵高筑迓群仙。岂知待诏金门客，偷堕尘寰十八年①。
