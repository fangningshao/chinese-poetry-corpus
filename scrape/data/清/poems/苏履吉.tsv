冶海冰图（清·苏履吉）　　五言律诗　押蒸韵	冶海呈奇异，寒流结素冰。虚心生万象，皓质起千层。壁射灵光耀，人惊爽气澄。瑶池常献彩，此景最宜称。
敦煌八景咏 两关遗迹（清·苏履吉）　　七言律诗　押元韵	西界阳关与玉关，于阗古道迹犹存。曾看定远成功返，已遣匈奴绝塞奔。此日歌传三迭曲，当年地纪万军屯。一方雄控今何苦，几度春风许等论。
洮州即事叠韵四首（清·苏履吉）　　七言绝句　押先韵	六月炎威尚著绵，终年多半是寒天。山城不愧官司马，十日才收税马钱。
