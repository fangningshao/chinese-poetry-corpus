游亭林宝云寺访顾侍郎读书堆洗研池遗迹并读赵承旨宝云寺碑（清·张兴镛）　　七言律诗　押先韵	异代名蓝杂市廛，宝云遗额到今传。读书堆上草成带，洗砚池边苔作钱。千载空留华表语，一碑犹识至元镌。从容野衲凭相问，触忤愁心为破禅。
寄妹（清·张兴镛）　　七言律诗　押微韵	燕山怅望雁南飞，客舍频年忆令晖。别久祇惊时节换，路长定讶信音稀。大罗有梦身空到，上药无成计屡非。何日故园同剪烛，七丝湘水夜深挥。
