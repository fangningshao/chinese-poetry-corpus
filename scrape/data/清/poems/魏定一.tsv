安定感秋（清·魏定一）　　五言律诗　押庚韵	三峰天外落，岚翠压孤城。月出山头小，泉飞屋角鸣。公庭爱鸟迹，客枕厌虫声。一夜西风起，无眠白发生。
更号也野题句（清·魏定一）　　七言律诗　押真韵	山水园林寄此身，闲人号野慕前人。钓鱼竿外殊无事，种树书中别有春。松径竹溪安用画，牧童田父可相亲。良朋漫索诗文稿，未许浮名易性真。
