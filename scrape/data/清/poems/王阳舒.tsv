独立（清·王阳舒）　　五言律诗　押侵韵	独立苍茫表，凌虚成浩吟。春山名士画，秋水野人心。放眼空天地，雄谈笑古今。松轩茶火歇，素月出幽岑。
留别高子（清·王阳舒）	老梅傍屋侧，长生诀已得。一阳初发动，透骨露春色。高子绝嚣尘，今时之古人。品格与梅花，化作一时春。开轩饮我酒，挑镫伴我吟。一念成知己，千秋有同心。嗟予行路人，肝肠久不熟。方登古兰台，复欲探禹穴。把手看梅花，依依不忍别。
