减字木兰花 夏日（清·周兰秀）	晨妆草草。绾髻慵梳新样巧。捲起帘栊。远见荷开满沼红。轻摇团扇。熏风阵阵轻吹面。堤柳条条。带雨拖烟拂板桥。
踏莎行 秋怀（清·周兰秀）	叶落平沙，云迷远树。山色模糊人唤渡。芙蓉笑摘上兰桡，轻鸥惊入波心去。衰柳含烟，凉蝉咽露。年年重觅王孙路。可怜人静玉楼空，满庭芳草家何处。
