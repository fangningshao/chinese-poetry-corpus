自律（清·金衡）　　五言律诗　押盐韵	托迹从嘉遁，居心合守谦。畋渔凭典籍，餍饫仗齑盐。蛮触毋相斗，熊鱼未可兼。古人吾尚友，高枕到羲炎。
过友人别馆（清·金衡）　　七言律诗　押鱼韵	竹静江喧称隐居，席门久矣断轩车。寒香入座花开半，清影穿窗月上馀。倚枕相忘人化蝶，临流安见我非鱼。耦耕夙约行当践，有伴巢由合荷锄。
