鲫潭霁月（清·方达圣）　　五言律诗　押庚韵	霁月浮光照，龙潭夜气清。珠华涵止水，璧影濯流英。野阔群峰隐，波恬两岸平。渔灯红照①处，短笛弄新声②。
秋夜漫兴（清·方达圣）　　七言律诗　押灰韵	座间无客懒衔杯，曳杖阶前自往回。星拱素娥当碧落，叶随青女下苍苔。愁如篱菊迎秋发，心似炉香傍夜灰。赖有老庄常作伴，一回相对一悠哉①。
