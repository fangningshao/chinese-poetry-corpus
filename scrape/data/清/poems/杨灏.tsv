春日同郭汾勷徐阔斋可庵游仙人洞（清·杨灏）　　五言律诗　押真韵	仙家在何处，洞口自长春。钟乳悬危坐，岩梯绝暗尘。桃花迷远目，草色醉行人。徙倚夕阳晚，山村鸟语频。
雨后望西山（清·杨灏）　　五言律诗　押庚韵	雨余山似黛，纵目豁幽情。天半云犹渍，峰坳翠已清。裁诗劳想像，读画倍分明。还拟延朝爽，飘然襟袖轻。
