圣驾南苑大阅恭纪二首（清·吴家骐）　　七言律诗　押庚韵	鸾旗肃肃驻郊坰，辇道风和霁色明。四海无尘宁弛武，六军有纪尽知兵。雕弓亲试穿云箭，绣罕还巡夹日营。昨夜赐酺恩泽溥，马腾士饱遍欢声。
杨忠悯公祠（清·吴家骐）　　七言律诗　押阳韵	忠悯千秋总不亡，折奸那惜触锋铓。不须蚒胆当三木，只请龙颜质二王。谳上霜飞章急下，城中风惨锁犹香。平生未了伊谁补，浩气常馀百炼刚①。
