除夕同申凫盟集路吾徵郡宅（清·胡孟向）　　五言律诗　押东韵	此生徒浪掷，对酒莫匆匆。谁识忧欢别，惟怜道谊同。君情真好客，吾党各成翁。彩笔今才尽，题诗惜未工。
寄孙钟元徵君（清·胡孟向）　　七言律诗　押真韵	危行今时见古人，每询杖履忆相亲。山中耕凿还三代，劫后年华过九旬。嗜学深心真忘老，迎人善气自如春。啸台旧迹孙宗事，未许先生附隐沦。
