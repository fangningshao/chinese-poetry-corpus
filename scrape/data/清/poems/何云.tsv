次牧《翁六月七日迎河东君于云间喜而有述》诗（清·何云）　　七言律诗　押阳韵	锦衾爱绣两鸳鸯，罗荐嫌薰龙脑香。凤自丹山应蔽日，鸡从碧树莫登墙。鲛绡作帐宜冰簟，玳瑁为梁称玉堂。寄语秋来休驾鹊，银河从此接金昌。
留别小妓张凤（清·何云）　　七言律诗　押尤韵	半载心期一夕休，晓风残月怅悠悠。刘晨去后花应谢，箫史归来凤少留。别梦易迷桃叶渡，离魂难上木兰舟。秦淮便是天河水，为有张星在上头。
杂诗 从牧翁在西曹作（清·何云）　　七言律诗　押阳韵	愁凭北酒缓中肠，情寄南云去路长。心似寒砧摇独杵，身同警枕转空床。梅花早白非关雪，蒲柳先衰可待霜。高足要津缘底事，也知老大是徒伤。
