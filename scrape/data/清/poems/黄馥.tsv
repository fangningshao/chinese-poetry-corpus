金缕曲（清·黄馥）	花事探幽坞。出城闉、江流清浅，暗香微渡。官阁宾僚诗兴动，爱比甘棠万树。恰雪蕊、霜葩初吐。空际月明频对影，伴癯仙、别有闲风度。有同调，广平赋。去年此际寻春去。算花期相思，隔岁卿应记取。纸帐重寻罗浮梦，梦醒惟闻翠羽。望迢递、江南归路。却笑漫山桃李俗。岁寒盟、祗许松筠侣。愿偕隐，吾与汝。
