早春（清·徐发）　　七言律诗　押东韵	新月如钩挂碧空，六街游眺兴无穷。隔墙歌管娱残夜，出窖名花媚好风。珍惜飞鸣怜病鹤，消除矜躁仗枯桐。盍簪招取同心友，把酒应多酌次公①。
春分日和韵（清·徐发）　　七言律诗　押萧韵	一半春光付柳条，可怜天气是今朝。寻芳每踏苍苔路，梦别重经红板桥。零落梅花人共老，凄其灯火酒全消。遥知乡国清明近，水涨横塘隐画桡。
