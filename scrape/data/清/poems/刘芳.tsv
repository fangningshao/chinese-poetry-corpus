同王圣濡张时升徐锡溟游鹅鼻峰（清·刘芳）　　押遇韵	旷达见高情，知交托平素。相与陟危峰，奇观敦夙慕。我心窃自喜，早行莫迟误。呼童不及膺，出门自发付。茶铛手可提，炉碳裹以布。萦回江水清，品尝忘日暮。岩壑态探讨，狂笑蛟龙怖。烟树碧沉沉，乱鸦飞远渡。别去订后期，计日梅花吐。过我复寻欢，春风满园圃。
