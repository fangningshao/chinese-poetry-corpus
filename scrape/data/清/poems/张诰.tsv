书愤（清·张诰）　　七言律诗　押真韵	屏迹空余世外身，十年怀抱怅难申。固知张咏常违俗，谁信曾参不杀人。虫臂鼠肝无作有，白衣苍狗幻疑真。伤心只为同心死，说与旁人恐见嗔。
立秋日山庄即事（清·张诰）　　七言律诗　押虞韵	昨宵一叶下庭梧，为报山庄烈暑徂。投老纵惊时易换，迎凉如遇病初苏。远林残照疏蝉响，小院新晴独鸟呼。问我沈吟亦何事，临溪却笑柳州愚。
