早行青县道中（清·明善）　　五言律诗　押删韵	茅店鸡声远，垂垂月尚弯。云开天色定，风静树声闲。薄霭浑疑雾，高林俨似山。长途何自急，明日即乡关。
招戴遂堂偕隐沧洲（清·明善）　　七言律诗	匏瓜何久系长安，晓起兴怀出处难。画角吟风传雁唳，霜林啸月动雅盘。燕台芳草谁逢骏，沧海清波可濯冠。心侣鱼樵云水兴，高轩肯过一追攀。
