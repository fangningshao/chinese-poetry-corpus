沈庄樗幽居（清·冯勖）　　七言律诗　押东韵	杨柳塘东更向东，绿蒲红蓼各成丛。三家村口少人过，独木桥边有路通。老屋短垣披薜荔，主人长日注鱼虫。客来仿佛桃源内，鸡黍为欢话古风①。
十二辰诗赠昆山支逸人（清·冯勖）	小儿砾鼠称老吏，贱士食牛成国器。虎头书生亦不羁，浪把兔毫轻掷地。支公种松鳞作龙，冥心浑忘蛇与风。马鞍山前钓秋水，无人知是羊裘翁。眼见猕猴画麟阁，又闻群鸡戏孤鹤。蝇营狗苟一笑中，廿年稳卧野猪峰①。
