月夜南楼漫兴（清·刘梦熊）　　五言律诗　押尤韵	月出江南好，山光浸碧流。平生多古意，第一在高楼。天远人何处，高怀我欲秋。不关情思迥，身世久浮鸥。
哭鲍海门（清·刘梦熊）　　七言律诗　押庚韵	组绶翻嫌近钓名，羡君绮岁句从衡。玲珑玉镂窗前色，飘渺箫传海上声。逐鹿中原轻秀水，争袍内苑藐新城。少微星陨诗篇在，万古江河对月明。
