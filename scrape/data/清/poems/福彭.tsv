雪后（清·福彭）	君不见圆者为圭方者璧，漫漫无际粘天白。旌旗卷冻龙蛇飞，列骑嘶寒猬毛磔。又不见铁衣戛戛裹层冰，冰丝万缕须眉凝。荷殳永夜不敢寐，雪山有急三军登。吁嗟紫塞走封豕，圣人用兵不得已。忧劳不倦宵旰心，十万貔貅皆赤子。勉旃将士歼犬戎，投戈早晚奏肤功。归而饮至朝阳宫，九州衣被春融融。
