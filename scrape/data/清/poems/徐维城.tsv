峨嵋庵（清·徐维城）　　五言律诗　押庚韵	乍识峨嵋径，小桥溪半横。捎云千竹冷，供佛一镫清。菊圃荒春草，僧房起梵声。顿令心地静，我亦学无生。
春风（清·徐维城）　　五言律诗　押侵韵	春风变万物，不变郁陶心。梦熟还乡路，愁连匝地阴。花时增怅惘，桑土计深沈。沙岸日初暝，徘徊犹苦吟。
化成庵（清·徐维城）　　七言律诗　押阳韵	放舟渺入水云乡，曲径通幽草木香。古树摩空凝暮霭，奇花舞景媚初阳。目无嚣俗来禅境，应有烟霞贮客囊。瓶钵随缘聊可托，不辞信宿此山房。
