晚钟（清·图尔宸）　　五言律诗　押冬韵	梵放忽然寂，前山闻暝钟。声催斜景入，路隔翠微重。老树警眠鹤，空波迎古龙。予心澹无虑，真欲契禅宗。
晚步（清·图尔宸）　　七言律诗　押庚韵	野色初开宿雾清，晚晴天气嫩凉生。半陂新水鹭莺立，一架落红鶗鴂鸣。霁后烟痕连树碧，雨余虹影接霞明。蒋生三径无人到，怊怅行吟句未成。
