七月朔日箨石招同地山少宰小集山斋为鸿博同年之会次韵书箨石所画三友图后 其一（清·申甫）　　七言律诗　押东韵	山馆凉生面面风，何分宾主此情同。故人海内今余几，往事樽前话不穷。各有姓名留荐牍，尽多酬唱入诗筒。衰迟倍切齐年谊，气类相关在始终。
七月朔日箨石招同地山少宰小集山斋为鸿博同年之会次韵书箨石所画三友图后 其二（清·申甫）	接叶亭边落叶寒，纷纷送客山长安①。重来我只常资进，晚达君犹本分官。未敢便为徵士老，不妨仍作布衣看。风流毕竟推前辈，早向云霄刷羽翰②。尺五城南集众仙，欢场一散逐风烟③。多生那得离文字，后死何容卸仔肩。醉后吟声惊户外，雨余山色入窗前。八人尚有三人在，似得天怜亦自怜。
