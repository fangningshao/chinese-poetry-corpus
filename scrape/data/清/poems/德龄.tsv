大通河（清·德龄）　　五言律诗　押东韵	山断得平路，摇鞭渡大通。千峰晴入画，一水澹涵空。狐兔营深窟，鹰鹯识顺风。惭无绥远略，观猎赋徒工。
初夏登楼有怀（清·德龄）　　七言律诗　押尤韵	雪尽河湟水漫流，绿杨枝外有高楼。欲为登眺消长昼，却对云山动旅愁。通德门依天北极，护羌人在海西头。一家兄弟三年别，偏倚长风忆少游。
春夜禁中闻雁（清·德龄）　　七言绝句　押支韵	又到东风送雁时，凤楼弦月挂罘罳。直庐人静闻长唳，白发红镫坐咏诗。
