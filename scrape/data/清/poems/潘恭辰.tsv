琴坞旧庐钱别频伽兼山各赠一诗（清·潘恭辰）　　七言律诗　押歌韵	枫落吴江可柰何，布帆此去又烟波。新翻艳曲和凝老，旧领狂名杜牧多。一剑耻为州将客，三杯应入饮仙歌。灵峰瀑雨韬光竹，好待春风约再过。
西湖春词（清·潘恭辰）　　七言绝句　押佳韵	丝丝社雨湿湖涯，簇蝶罗裙小队偕。一径蘼芜春不扫，风前齐试踏青鞋。
