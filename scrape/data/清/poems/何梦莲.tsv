过武陵（清·何梦莲）　　五言律诗　押东韵	江水平于掌，张帆借好风。天随两岸阔，舟出万山中。远浦浮鸥白，疏林落照红。渔庄如可住，不复事青骢。
舟泊金陵（清·何梦莲）　　七言律诗　押萧韵	金陵城外晚萧萧，伊轧舟行过断桥。两岸柝声敲夜月，一江帆影弄秋潮。山川形势通三楚，裙屐风流忆六朝。虎踞龙蟠名胜地，放怀我欲访渔樵。
