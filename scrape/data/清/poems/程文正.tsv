采石李翰林墓（清·程文正）　　七言律诗　押侵韵	苍苍松柏绕层岑，谢朓青山葬翰林。天子呼来犹得谤，世人欲杀亦知音。烟迷墓杳渔樵路，月照楼空江海心。鹦鹉鸬鹚杯杓好，死生有约酒星沉①。
钱王庙（清·程文正）　　七言律诗　押尤韵	霸业分星占斗牛，当年气盖海山秋。三千客自知罗隐，四十州空问贯休。铁箭尚藏遗庙在，锦衣谁似故乡游？残碑有字还堪读，玉局鸿文笔力遒①。
