独居（清·陈宗起）	贫约性所安，索居独难耐。舍业起踟蹰，何处觅良会。庭桂冬森森，高可出檐外。黄梅正发花，疏拙别有熊。欣然与盘桓，游兴忽中怠。乃知林栖者，种树有深赖。
出郭（清·陈宗起）	出郭见牧童，牵牛下冈去。缓步如不前，逢人语絮絮。牛饥思美草，且置不遑顾。语罢复间间，余情向何处。予故无心者，悠然与之遇。恐有尘劳人，因兹百感聚。
