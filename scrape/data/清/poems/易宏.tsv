登黄鹤楼（清·易宏）　　七言律诗　押尤韵	《梅花》声散笛悠悠，笛歇花残独上楼。天远树连云梦晓，月明人隔洞庭秋。千年事业英雄泪，万里烟波旅客愁。我识蓬莱今有路，好随黄鹤御风游。
登潇湘烟雨楼（清·易宏）　　七言律诗　押青韵	潇湘合浦在零陵，千里奔流注洞庭。三户人烟迷野黑，九疑山色渡江青。云行岭上空朝暮，瑟鼓波中自窅冥。故国愁心遥有寄，好随明月照柴扃。
舟泊芜湖月夜闻江上吟云野月吊魂夜夜愁霜轮寂静远天秋谁怜独照孤臣泪洒向寒涛万里流吟罢悄然无人盖鬼作也感赋一绝以吊之（清·易宏）　　七言绝句　押微韵	南朝事业已全非，战罢当年染血衣。千古不消亡国恨，江涛长挟旅魂飞。
