大穆降庄（清·郑兼才）　　五言律诗　押尤韵	北郭通村径，閒情恣小游。市声喧海角，雨意暗溪头。将卒安无事，乡愚抱隐忧。烧痕馀草舍，防盗未曾修①。
由洲仔尾到新港夜宿张家书馆（清·郑兼才）　　七言律诗　押东韵	是谁首祸煽愚蒙①，此地经过感慨同。劫烬黄沙埋白骨，尘踪衰鬓冷悲风。临风市舍无人管，隔里村齐有路通。款客园林曾选胜，槟榔树下竹阴中②。
喜李提军舟师至（清·郑兼才）　　七言律诗　押阳韵	海外孤城困一方，陡看军气长戎行。潮声风送西关迥，帆影云连北线长。扼要谁容通断港①，成功终久藉馀艎。楼船坐据威名重，不道将军少智防②。
经猴洞感咏（清·郑兼才）　　七言律诗　押支韵	环村烟雨乱如丝，草店伤遭劫烬遗。十里空寮馀鹿陷①，一方重镇借牛皮。庄通罗汉朝营垒，地近冈山夜举旗②。不是将军能破贼，又教白骨障荒陂③。
经旗尾山（清·郑兼才）　　七言律诗　押齐韵	层蓝叠翠峙村西，旗尾排风落影齐。天遣好山标两邑，地随流水隔长溪①。弥浓庄近笼烟迥，傀儡峰高障雾低。空阔迷濛东港口，年来潮信息鲸鲵②。
蔡骞逸出鹿耳门闻信感作（清·郑兼才）　　七言律诗　押侵韵	鹿耳频年瘴气侵，可堪元恶未成擒。登城此日全无色，入汕当时苦用心。残喘知随尘劫尽，馀波虑趁海潮深。竟携党与同舟去①，不悔空挥百万金②。
罗汉门庄（清·郑兼才）　　七言律诗　押麻韵	土墙茅屋护篱笆，户内书声得几家。流水故将村路断，远山都受竹围遮。深藏地势当城郭，团练乡兵作爪牙。战后时平生计足，绿畴春雨长禾麻①。
由弯崎至罗汉门杂咏（清·郑兼才）　　七言绝句　押阳韵	一字排空列翠长，东南形势纪台阳。舆中睡入弯崎路，回首青山失大冈①。
