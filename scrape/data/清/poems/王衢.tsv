和查元鼎佛手原韵 （清·王衢）　　五言律诗　押先韵	何因成佛果，花雨散诸天。指点菩提树，心参解脱禅。慈云现孤掌，明月印空拳。一握摩挲相，真香护大千。
和查少白五十初度七律四则（清·王衢）　　七言律诗　押支韵	交情自古推平仲，四九年华伯玉知。欲證是非凭益友，敢言天命拟先师。芝兰得契香能久，松柏有心寿可支。海上于今鸣独鹤，纵无人见亦闻之。
