鲍茝香大家赠诗次韵奉酬（清·王玉燕）　　七言律诗　押灰韵	兰香方许脱尘埃，德曜惟堪隐草莱。每对牙签惭失学，乍拈斑管敢言才。琼瑶过尺原难报，锦绣盈机岂易裁。安得化身成脉望，常餐奇字侍妆台。
题自画兰为某夫人寿（清·王玉燕）　　七言绝句　押灰韵	砌草原从谢氏栽，清芬和露泛霜杯。人间春蕊开千遍，侍宴兰香夜甫回。
