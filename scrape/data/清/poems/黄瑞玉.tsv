文石书院偶成（清·黄瑞玉）　　七言律诗　押尤韵	一来澎岛掉孤舟，文石书斋院宇稠。道上沙堤随地拱，门前翠岫隔山浮。夜灯红处书声朗，春水绿时诗景幽。自笑才疏无善状，忝居此席不胜羞①。
恭记御赐平章台逆匾额于澎湖天后宫（清·黄瑞玉）　　七言律诗　押阳韵	贞灵默运显鹰扬，靖奠南邦跻寿康。不尽石泉流化雨，无边云舰下慈航。王师一旅诛鲸赫，天语三章纪绩香。旧泽新恩盈蔀屋，青青杨柳带春光①。
