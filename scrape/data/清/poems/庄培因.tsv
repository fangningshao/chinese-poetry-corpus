青石梁（清·庄培因）　　押漾韵	石梁积空雾，策马穿宿障。一径迥入幽，两壁俨相向。攀援穷上跻，彳亍怯下望。才过登历艰，始觉宇宙旷。朝霞忽争飞，变幻非一状。独树缀高岭，残云带连嶂。即自信多奇，嗒焉效天放。
立秋日效陶徵士体（清·庄培因）	孟秋雨初霁，凉飔缘窗虚。溽暑渐欲阑，始觉夏葛疏。莎鸡吟砌间，水衣上庭除。感时意不昧，惜日情所纡。开轩挹新爽，散帙穷居诸。晤言一室中，游心太古初。俯仰浩无虑，密尔以自娱。
