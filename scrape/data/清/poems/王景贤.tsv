晚泊乌石滩与硕甫对榻拈韵（清·王景贤）　　五言律诗　押先韵	一水涵空碧，青山忽满前。乱蝉催落日，独鸟没秋烟。帆影随流曲，滩声抱岸圆。钓鱼人不见，终夜客星悬。
送林少穆先生戍伊犁（清·王景贤）　　五言律诗　押侵韵	时事竟如此，空教泪满襟。敢云臣罪薄，终感主恩深。史策丹心在，光阴白发侵。玉关何处问，西望暮云沈。
