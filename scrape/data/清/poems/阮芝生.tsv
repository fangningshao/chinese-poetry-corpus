秋初咏怀（清·阮芝生）　　五言律诗　押歌韵	商声一夜起，萧瑟暗庭柯。秋色已如此，客怀将若何。白云千里隔，南雁几行过。不尽登楼思，苍茫独放歌。
杂诗（清·阮芝生）	积雨多昼阴，斋居苦不怿。向晓知新晴，启户见佳色。遥天扫片云，四山送新碧。鸣鸠起树间，落英忽已积。冉冉春光徂，坐感芳时易。何当携一尊，重蜡谢公屐。
