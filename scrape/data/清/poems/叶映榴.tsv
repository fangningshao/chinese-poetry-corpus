庚申夏至日起武威至张掖（清·叶映榴）　　七言律诗　押先韵	武帝功成吏守边，伤心天末是居延。人家板屋风声里，思妇寒衣泪眼前。目断燕支愁见月，槎浮银汉渡经年。惭余不作征西将，药裹书囊信一鞭。
榆次道中（清·叶映榴）　　七言绝句　押齐韵	路出榆关西复西，荒原白草怪禽啼。经行百里无人迹，惟有秋风送马蹄。
