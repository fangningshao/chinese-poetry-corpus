九日（清·明瑞）　　七言律诗　押灰韵	何处登高郭隗台，望中楼阁更崔嵬。晴郊霜隼迎风疾，渤海长鲸拨浪回。骚客兴随秋水远，故人书报菊花开。莫评燕赵千年事，陵谷累累实可哀。
澄江（清·明瑞）　　七言律诗　押尤韵	对面金焦好放眸，春江重渡蹇谁留。一天风色归帆饱，万顷烟波画桨柔。龙虎气衰堪饮马，鲸鲵浪息敢吞舟。太平功业超千古，天险何尝是帝州。
