舟行遣闷（清·潘日嘉）　　五言律诗　押删韵	空阔茫无际，孤舟浩渺间。天低云在树，风急岸移山。客思残杯尽，秋心一榻间。推篷看日落，惆怅蓼花湾。
湖上远望（清·潘日嘉）　　五言绝句　押陌韵	野外风萧萧，烟波澹将夕。不知明月生，但见前山白。
秋望（清·潘日嘉）　　五言绝句　押屋韵	寒风吹客衣，落日随归犊。古径踏松花，疏烟斜野竹。
