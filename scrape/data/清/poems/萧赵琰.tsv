溪桥候月（清·萧赵琰）　　五言律诗　押庚韵	候月荆溪口，初凉桥上生。星辰秋在水，河汉夜无声。农火归残巷，渔家话浅更。兴来忘所待，人影欲同行①。
过净梵寺吊周瑜城（清·萧赵琰）　　五言律诗　押支韵	松涛听不尽，铁马去何之？只有僧归寺，更无人守陴。乱莺公瑾曲，远岫小乔眉。多少徘徊意，春风解缆时①。
桂之树（清·萧赵琰）　　押支韵	桂之树，托根君之墀。大火当昏，郁郁离离。桂之树，结叶叶，交枝枝，中有丹心君不知。君不知，含情直待秋风吹。秋风吹，君知之①。
