枯树（清·王荫祜）　　七言律诗　押歌韵	浪说三株绕砌罗，连枝憔悴感寒柯。皴霜皮黯冬心在，媚雨条稀老干多。至竟成材关阅历，独怜生意渐婆娑。杜陵诗句兰成赋，一例霜毫忍泪呵。
读史 其二（清·王荫祜）　　五言绝句　押侵韵	东聘联唇齿，南征固腹心。已成吞魏势，讵料大星沈。
读史 其一（清·王荫祜）　　押虞韵	高文侈美新，何如赤伏符。投阁乃不死，咄咄莽大夫。
