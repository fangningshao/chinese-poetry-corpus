茅屋（清·蒋继伯）　　七言律诗　押东韵	叹息兵戈扰扰中，得居茅屋未奇穷。不能种秫从陶令，且喜移家似葛翁。白板扉开桑柘外，红榴花映菉葹丛。干将在匣非无具，拟向淮南事八公。
得华甥书（清·蒋继伯）　　七言律诗　押鱼韵	蓬门无事懒巾车，日日清斋足野蔬。傲俗已甘牛侩饮，开缄忽见豹奴书。云低淮甸山如墨，春入燕台雪满渠。为问骑驴京国客，赏奇东观近何如。
