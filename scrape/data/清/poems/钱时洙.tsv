登屏山（清·钱时洙）　　五言律诗　押微韵	徙①倚芝苔径，白云盈我衣。新花开欲遍，啼鸟散还飞。笑逐山光入，醉携春色归。更馀幽兴在，淡尔发清机②。
望龟山（清·钱时洙）　　七言律诗　押删韵	孤村寂历草堂閒，好友相从到此间。笑摘园蔬供客饱，醉题诗草就君删。家贫日见数峰在，地僻时看一鹤还。更欲登高临绝顶，为携樽酒问龟山①。
