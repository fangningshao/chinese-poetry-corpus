定兴县谒杨忠悯祠（清·方觐）　　五言律诗　押阳韵	倔强杨员外，乡闾尚有光。何须冠獬豸，直欲问豺狼。伏锧差无补，当车肯自量。荒祠临野水，肃拜奠椒浆①。
送正观（清·方觐）　　七言律诗　押尤韵	三年不见故山秋，一枕西风万里愁。已识关中迁大姓，谁知天际有归舟。飘零节候惊黄叶，浩荡烟波想白鸥。行到江南堪下泪，暮云衰草满汀洲①。
七夕（清·方觐）　　七言绝句　押尤韵	佳时卧病更添愁，枕簟凉生觉早秋。荩箧尽教尘网遍，三年不上曝衣楼①。
子规啼（清·方觐）　　七言绝句　押庚韵	平羌江口江水清，峨嵋山头山月明。江楼望月人未寝，肠断子规啼一声。
