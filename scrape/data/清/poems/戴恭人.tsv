惜余春慢 芍药开时忆丰台女子曼殊   见陈作霖《国朝金陵词钞》（清·戴恭人）	焚尾花繁，曼殊仙迹，丰台春色如许。红遮香径，碧绕阑干，当日娇柔堪拟。想一代词人，千秋佳丽。消受最怜伊，吟肩试倚。翠巾新拭，绣窗闲语，悄鬟低、犹堪追忆。天与艳才如此。姗姗月下徘徊，露冷苔黏，钗横佩坠。任从他、满目风光，总被杜鹃催去。
浣溪沙 集句（清·戴恭人）	隔得卢家白玉堂（李商隐）。好风吹树杏花香（唐寅）。共怜时世减梳妆（秦韬玉）。燕子不来春寂寂（薛昭蕴），残灯无焰影幢幢（元稹）。五更钟后更回肠（李商隐）。
