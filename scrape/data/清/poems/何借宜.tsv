题前阿仙堂（清·何借宜）　　七言律诗　押豪韵	海岛由来是驾鳌，幽阿隐隐结蟠桃。风过竹树鸾笙远，云挂茅檐鹤驭高。星①聚一堂扶世运，文司百代萃仙曹。丹成九转千年事，此日閒游兴自豪②。
吊殉节五妃墓（清·何借宜）　　七言律诗　押支韵	寒烟碧草①暗离披，隐隐高原见古碑。谩说从人皆妾妇，应誇死义是②男儿。一缳未解③王孙恨，千载犹闻鬼子悲④。异域天荒开世运，五常还自⑥五人持⑤。
雨后口占（清·何借宜）　　五言绝句　押侵韵	山山浮翠远，处处落红深。独立柴门外，长歌托素心①。
