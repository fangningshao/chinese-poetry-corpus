偕陈四伯彝游鸡鸣寺楼晚眺再登北极阁（清·罗润璋）　　七言律诗　押灰韵	峰头杰阁耸崔巍，望里星辰北斗开。半壁江山留柱石，八荒烟雨会楼台。陈登百尺容高卧，罗隐三生傥再来。南国风流今未艾，乡关庾信不须哀。
延泉夜泊（清·罗润璋）　　七言绝句　押庚韵	露重天高霜气清，满江流水浩无声。山钟响歇渔镫远，独倚帆樯看月明。
