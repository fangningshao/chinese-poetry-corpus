舟过清远峡望飞来寺（清·廖燕）　　五言律诗　押支韵	山寺隔烟水，舟人指古碑。入云松影密，出峡磬声迟。台阁峰能遍，神仙事可疑。当年来去迹，岩下老僧知。
春夜丹霞山乐说上人院坐雨（清·廖燕）　　五言律诗　押侵韵	高斋添客坐，镫影隔长林。一雨催春尽，千峰落磬深。虬奔岩石火，寒逼草蛩吟。莫厌通宵语，平生祇此心。
饮酒（清·廖燕）	万古此一时，天地为我宅。纷纷各有求，何时免忧戚。我心清且闲，顺逆等朝夕。微酣意自佳，兴至境多适。悠悠欲忘言，仰睇寒空碧①。
