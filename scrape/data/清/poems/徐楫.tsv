秋日谒贾阆仙墓（清·徐楫）　　五言律诗　押寒韵	读遍残碑碣，凭高坐石栏。山空秋气肃，亭古日光寒。碧酒招魂易，黄金铸像难。九原风月夜，雅调向谁弹。
老马（清·徐楫）　　七言律诗　押阳韵	鼓鼙声久断疆场，伏枥何颜对紫缰。一顾几经逢伯乐，千金无复遇燕王。曾随射虎嘶边月，且共疲驴卧夕阳。漫诩识途为绝诣，籋云终竟逊飞黄。
