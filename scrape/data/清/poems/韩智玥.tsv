西地锦（清·韩智玥）　　押支韵	宛转金铺春暮，翩跹绣褥寒迟。雨香云片披零下，东风着意禁持。
满庭芳 秋思（清·韩智玥）	苇草传霜，残荷冒雨，白云随处安排。文心藻思，入梦总成灰。玉剪翻灯燕子，还消得、几遍徘徊。空惆望，五陵狂客，残病到秋来。风篁如醉，小山丛桂，罗绮绚霞裁。更北窗深处，蕉影苔阶。金粟愁关异代，谁招隐、花落花开。孤吟罢，双双翡翠，常绕碧栏回。
