远戍江南寄京（《诗纪》云。一作城）邑亲友（隋·孙万寿）	贾谊长沙国，屈平①湘水滨。江②南瘴疠地，从来多（隋书作三）逐臣。粤余非巧宦（文苑作官），少③小拙谋身。欲飞无假翼，思鸣不值晨。如何④载笔士，翻作负戈人。飘飖⑤如木偶，叶置同刍狗。失路乃西浮，非狂亦东走。晚岁出函关，方春度京口。石城临虎（隋书作兽）据，天津望牛斗。牛斗盛妖氛，枭獍已成群。郤超初入暮，王粲始从军。裹粮楚山际，披（文苑作被）甲吴江汶。吴江一浩荡，楚山何纠纷。惊波上溅日，乔木下临云。系越恒资辩，喻蜀几飞文。鲁连唯救患，吾彦不争勋⑥。羁（文苑作羁）游岁月久，归思常搔首。非关不树萱，岂为无杯酒。数载辞乡县，三秋别亲友。壮志后风云，衰鬓先蒲柳。心绪乱如丝，空怀畴昔时。昔时游帝里，弱岁逢知己。旅食南馆中，飞盖西园里。河间本好书，东平唯爱士。英辩接天人，清言洞名理⑦。凤池时寓直，麟阁常游止。胜地盛宾僚，丽景相携招。舟泛昆明水，骑指渭津桥。祓除临灞岸，供帐出东郊。宜城酝始熟，阳翟曲新调。绕树乌啼夜，ず麦雉飞朝。细尘梁下落，长袖掌中娇。欢娱三乐至⑧，怀抱百忧销。梦想犹如⑨昨，寻思久寂寥。一朝牵世网，万里逐波潮。回轮常自转，悬旆⑩不堪摇。登高视⑾衿带，乡关白云外。回首望孤城，愁人益不平。华亭宵鹤唳，幽⑿谷早莺鸣。断绝心难续，惝恍魂屡惊。群纪通家好⒀，邹鲁故乡情。若⒁值南飞雁，时能⒃访希生⒂。
答杨世子诗（隋·孙万寿）	太华五千仞，长河九万里。山川每蕴玉①，人物多君子。丞相朝所宗，太尉国之纪。若人惟杰出，济世承馀祉。趋庭遵教义，博物兼文史。奇声振宛洛，雅论穷名理。伊余苦疲病，寂寞罕宾游。不言驱驷马，于焉访一丘。缟纻始云赠，胶漆乃相投。优枕空长想，骖蹇遂无由。忽此承来翰，华藻殊辉焕。虽则滥吹嘘，可以蠲忧叹。怀袖终不灭，掌握方留玩。和风初应律，山莺已复新。芳菲徒自好，节物不关人。劳歌虽有曲，无以报阳春②。
别赠诗（隋·孙万寿）　　押寒韵	昔我游云阁，及尔谬同官。高步参师友，长裾接绮纨。索居方十载，相思劳万端。不言今夕遇，得尽故人欢。酒随彭泽至，琴即武城弹。高斋屏馀热，珍簟宿轻寒。叶落霜威重，蓂疏月色残。将归动离恨，弥伤行路难①。
和张丞奉诏于江都望京口诗（隋·孙万寿）　　押支韵	回首观涛处，极望沧海湄。流波去无限（文苑作恨），乔木不胜悲。蓬莱虽已变，池塘尚所思。归飞路穷此，怅望情难持。吾生乃民季，畴日佐藩维。尚想西园夕，犹怀北固时。城邑才辨处，风烟忽何①之。跂予未能已，顾叹空迟迟②。
和周记室游旧京诗（隋·孙万寿）　　押鱼韵	大夫悯周庙，王子泣殷墟。自然心断绝，何关系惨舒。仆①本漳滨士，旧国亦沦胥。紫陌风尘起，青坛（文苑作毡）冠盖疏。台留子建赋，宫落②仲将书。谯周自题柱，商容谁③表闾。闻君怀古曲，同病亦涟④如。方知周处叹，前后信非虚⑤。
行经旧国诗（隋·孙万寿）　　押尤韵	萧条金阙远，怅望羁心愁。旧邸成三径，故园馀一丘。庭引田家客，池泛野人舟。日斜山气冷，风近树声秋。弱年陪宴喜，方兹更（文苑作几）献酬。修竹惭词赋，丛桂且淹留。自忝无员职，空贻不调羞。武骑非吾（文苑作其）好，还思江汉游①。
庭前枯树诗（隋·孙万寿）　　押东韵	当时金谷里，昔日平陵东。布叶俱承露，开花共待风。摇落一如此，容华遂不同。庭前生意尽，井上蠹心空。匠者无劳顾，拥肿难为功①。
早发扬州还望乡邑诗（隋·孙万寿）　　押真韵	乡关不再见，怅望穷此晨。山烟蔽钟阜，水雾隐江津。洲渚敛寒色，杜若变芳春。无复归飞羽，空悲沙塞尘①。
东归在路率尔成咏诗（隋·孙万寿）　　押庚韵	学宦①两无成，归心自不平。故乡尚千里，山秋②猿夜鸣。人愁惨云色，客意惯③风声。羁恨虽多绪，俱是一伤情④。
