刘生（隋·弘执恭）　　押东韵	英名振关右，雄气逸江东。游侠五都内，去来三秦中。剑照七星影，马控千金骢。纵横方未息，因兹定武②功①。
奉和出颍至淮应令诗（隋·弘执恭）　　押微韵	睿情欣逸赏，临泛入淮淝。棹声喧岸度①，帆影出云飞。清流含日彩，奔浪荡霞晖。还如漳水曲，鸣笳启路归②。
和平凉公观赵郡王妓诗（隋·弘执恭）　　押真韵	小堂罗荐陈，妙妓命燕秦。蛾眉①疑假黛，红脸自含春。合舞俱回雪，分歌共落尘。齐竽不可厕，空愿上龙津②。
