奉和赐诗（隋·许善心）　　押养韵	帝道属升平，天文预观象。兹生荷化育，博施多含养。正始振皇风，端居留眷想。夕拜参近侍，朝思滥弘奖。温树贵不言，克艰庶无爽①。
奉和还京师诗（隋·许善心）　　押虞韵	重光阐帝图，肆觐荷来苏。卜洛连新邑，因秦还旧都。雷警三辰卫，星陈七萃驱。从风折凤羽，曜日拖鱼须。宪章殚礼乐，容服备车徒。回銮入丰镐，从跸度枌榆。冉冉年和变，迟迟节物徂。馀花照玉李，细叶剪圭梧。朝夕万国凑，海会百川输。微生逢大造，倏忽改荣枯①。
于太常寺听陈国蔡子元所校正声乐诗（隋·许善心）　　押侵韵	维阳成①礼乐，治定昔君临。充②庭观树羽，之④帝仰摐③金。既因钟石变，将随河海沈。湛露废还序，承⑤风绝复寻。衮章无旧迹，韶夏有馀音。泽竭英茎散，人遗忧思深。悲来未减瑟，泪下正闻琴。讵似⑥文侯睡，聊同微子吟。钟奏殊南北，商声异古今。独有延州（文苑作陵）听，应知亡国音⑦。
奉和冬至乾阳殿受朝应诏诗（隋·许善心）　　押庚韵	森森罗陛卫，哕哕锵璁珩。礼殚五瑞辑，乐阕九功成①。
