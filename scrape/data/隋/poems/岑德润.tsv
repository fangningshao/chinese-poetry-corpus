鸡鸣篇（隋·岑德润）　　押阳韵	钟响应繁霜，晨鸡锦臆张。帘迥（文苑作回）犹侵露，枝高已映光。排空下朝揭，奋翼上花扬。雨晦思君子，关开脱孟尝。既得依云外，安用集陈仓①。
赋得临阶危石诗（隋·岑德润）　　押庚韵	当阶耸危石，殊状实①难名。带山疑似兽，侵②波或类鲸。云峰临栋起，莲影入檐生。楚人终不识，徒自蕴连城③。
咏灰诗（隋·岑德润）　　押鱼韵	图规晕不缺，气改律还虚。欲燃愁狱吏，弃道畏刑书。未得逢疆阵，轻举欲焉如①。
咏鱼诗（隋·岑德润）　　押真韵	剑影侵波合，珠光带水新。莲东自可戏，安用上龙津①。
