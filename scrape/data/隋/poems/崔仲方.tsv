奉和周赵王咏石诗（隋·崔仲方）　　押先韵	玉绳随月落，金碑①映日鲜。入江疑濯锦，出峡似开莲。文马河西瑞，兵符济北篇。会逐灵槎上，还归天汉边②。
小山诗（隋·崔仲方）	昆丘本难陟，轩台不易朝。还往麟洲上，时听凤凰箫。霞观文犀簟，香林碧①玉条。且学烧丹甑，何假③摘灵桃②。
夜作巫山诗（隋·崔仲方）　　押庚韵	荆门秋水急，巫峡断云轻。若为教月夜，长短听猿声①。
