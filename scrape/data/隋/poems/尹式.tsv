送晋熙公别诗（隋·尹式）　　押微韵	太行君失路，扶摇我退飞。无复红颜在，空持①白首归。色移三代服，尘化两京衣。道穷方识②命，事云乃知非。西候追孙楚，南津送陆机。云薄鳞逾细，山高翠转微。气随流水咽，泪逐断弦挥。但令寸心密，随意尺书稀③。
别宋常侍诗（隋·尹式）　　押东韵	游人①杜陵北，送客汉川东。无论去与住，俱②是一飘蓬。秋鬓含霜白，衰颜倚酒红。别有相思处，啼乌杂夜风③。
