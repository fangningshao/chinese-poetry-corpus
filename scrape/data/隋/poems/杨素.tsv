出塞二首（隋·杨素）　　押东韵	漠南胡未空，汉将复临戎。飞狐出塞北，碣石指辽东。冠军临瀚海，长平翼大风。云横虎落阵，气抱龙城虹①。横行万里外，胡运百年穷。兵寝星芒落，战解月轮空。严刁息夜斗，辛角罢鸣弓。北风嘶朔马，胡霜切塞鸿。休明大道暨，幽荒日用同。方就长安邸，来谒建章宫②。
山斋独坐赠薛内史诗二首（隋·杨素）	居山四望阻，风云竟朝夕。深溪横古树，空岩卧幽石。日出远①岫明，鸟散空林寂。兰庭动幽气，竹室生虚白。落花入户飞，细草当阶积。桂酒徒盈樽，故人不在席。日②暮山之幽，临风望羽客③。
赠薛内史诗（隋·杨素）	耿耿不能寐，京洛久离群。横琴还独坐，停杯遂待君。待君春草歇，独坐秋风发。朝朝唯落花，夜夜空明月。明月徒流光，落花空自芳。别离望南浦，相思在汉阳。汉阳隔陇吟，南浦达桂林。山川虽未远，无由得寄音①。
赠薛播州诗（隋·杨素）　　押东韵	在昔天地闭，品物属屯蒙。和平替王道，哀怨结人风。麟伤世已季，龙战道将穷。乱海飞群水①，贯日引长②虹。干戈异革命，揖让非至公。
行经汉高陵诗（隋·杨素）	芳春无献果，明月不游衣（○匡谬正俗五）。
