送河南府尹张寿甫赴阙（金·魏抟霄）　　七言律诗　押东韵	夜半恩纶出汉宫，朝家虚席待燕公。春风巳遍湖山外，元气还归鼎鼐中。侍从定谁陪白凤，低回空自惜冥鸿。洛川万顷蒲萄碧，长与清愁日夜东。
田若虚游龙门宝应用天随子体赋诗因次其韵二首（金·魏抟霄）　　押寒韵	少室右臂禹所断，开排清伊来高寒。土肉养石自古秀，山腰流泉无时乾。佛髻滴滴染湿翠，松风飕飕鸣惊湍。白傅巳矣不可见，予谁从之投归鞍。
