送裕之官邓下兼简仲泽（金·崔遵）　　七言律诗　押侵韵	青灯别酒夜沉沉，力负相思自不任。閒里更谁留我醉，兴来无复伴君吟。一枝仙桂知难拟，千顷黄陂未厌深。为向荆州王粲道，安排佳境约相寻。
和裕之二首（金·崔遵）　　七言律诗　押真韵	行李西来便得君，相从回首七经春。君方备悉原思病，我亦私怜仲父贫。底事却成今日别，枯肠难著此愁新。鸢肩火色真将验，马虎何劳更问辛。
