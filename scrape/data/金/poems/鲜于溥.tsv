鲁村道中（金·鲜于溥）　　七言律诗	小桥沙路已堪图，更著衰翁跨蹇驴。暮霭似催寒日短，秋容仍带远林疏。雕盘平野黄榆落，兔走横冈白草枯。渐喜閒身远朝市，一年强半在村墟。
春日仿旧诗体（金·鲜于溥）　　七言律诗　押寒韵	年老逢春莫等閒，逢春能得几回看。插花尽要花枝满，把酒休辞酒盏乾。好向酒边留舞袖，不妨花外驻吟鞍。闻身健在须行乐，燕语莺啼春又残。
早发（金·鲜于溥）　　七言绝句　押元韵	灯前梦断家千里，马上诗成月一痕。晨粥未烹官路远，隔林烟火是渔村。
