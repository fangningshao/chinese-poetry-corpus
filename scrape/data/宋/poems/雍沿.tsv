太蓬景福寺（宋·雍沿）　　七言律诗　押侵韵	楼阁参差耸茂林，危梯■①径几重深。周行岩麓四十里，下视井尘千万寻。僧住不生云水兴，客游偷息利名心。若教工部曾经此，应遍灵踪处处吟②。
御书阁（宋·雍沿）　　七言绝句　押微韵	三重神毫曼古稀，龙盘凤戏欲腾飞。珍藏今作古山宝，一岁中添一褐衣。
仙马洞（宋·雍沿）　　七言绝句　押先韵	龙驹昔日此升仙，洞掩碑残不计年。胜迹依然无处问，一僧重锁薜萝烟。
尔朱真人药灶（宋·雍沿）　　七言绝句　押庚韵	当日先生药已成，便将金井等闲轻。迨今遗迹峰峦上，时有青烟灶下生。
