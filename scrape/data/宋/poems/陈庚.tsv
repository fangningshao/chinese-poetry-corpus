挽赵秋晓（宋·陈庚）　　五言律诗	泮水题名记，灵光独此翁。袖衣隽曼倩，折角郭林宗。湖海襟期别，风涛患难同。斯人宁复得，些罢涕无从。
谢友人惠犀皮胡瓶（宋·陈庚）　　七言律诗　押先韵	灵犀鳞甲鸱夷腹，块土能奇诧善埏。器似虞陶知不窳，规同庄埴巧成圆。雕镌尚喜兼文质，空洞祇堪容圣贤。于一器中求不器，愿珍嘉惠比韦弦①。
