浮远堂（宋·杨端叔）　　七言律诗　押东韵	万松相摩天籁作，一尘不留心镜空。毋庸宝焰照牛渚，已见浮涎吹龙宫。零丁沙洲抗水势，替泪塔铃语天风。贾胡惜钱不自惜，昼夜牙筹澎湃中①。
虎跑泉（宋·杨端叔）	苍髯白甲深山龙，山门高高龙所宫。青苔夭矫绝可喜，满地狼籍抛顽铜。于菟殷勤水供养，道人回施无尽藏。匏樽一滴到陶泓，滩声浩浩西山涨①。
