松桂亭（宋·程九万）　　五言律诗	松桂移栽满，园亭改筑新。诗书千古事，松桂四时心。萧瑟风成韵，扶疏月满阴。一琴聊自托，山水是知音。
烟霞坞二首（宋·程九万）　　五言律诗　押蒸韵	山深何限好，客到辄同登。泉壑岚光冷，烟林霁色凝。韵艰诗益健，杯数量难胜。老矣功名稳，何须叹沔渑。
岘石寺（宋·程九万）　　七言律诗　押先韵	苍岩绝顶俯晴川，佳处潜开小洞天。琴几棋台谁是伴，霞栖月啸恍如仙。□山□□□多石，□□□□□引泉。独取悬崖□□□，□□已自□燕然①。
證道寺（宋·程九万）　　七言绝句　押真韵	二载尘劳薄宦身，双峰几忆旧家邻。甫能再上阳城考，更有一年孤负春。
铜山（宋·程九万）　　七言绝句　押删韵	飞鸟投林去复还，临风恒忆旧家山。平生杖履经行处，杳在云烟髣髴间。
石颐寺（宋·程九万）　　七言绝句　押东韵	闻法师来杖锡东，于菟蹭蹬奋雷风。当时地裂泉随动，一酌清甘万虑空。
翠峰寺和毛泽堂韵（宋·程九万）　　七言绝句　押麻韵	岩石玲珑翠竹斜，木犀依约又残花。长官愧我无才思，却忆东堂旧作家①。
重建东堂（宋·程九万）　　押阳韵	宦游偶落云水乡，耻以贪墨为吏商。三年寄傲南窗月，一瓣为炷东堂香。翛然清风揖佳客，好古博雅真扬扬。旧题湔祓古寺壁，浊酒呼索邻家墙。淋浪醉墨鸾凤舞，警语峭厉凌冰霜。大碑小碑共检校，次第安置堂中央。朅来弦歌有馀暇，逸兴剩欲希韩湘。
