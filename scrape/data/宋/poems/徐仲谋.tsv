白蘋洲（宋·徐仲谋）　　七言绝句　押东韵	风流人物两相逢，白傅高文纪汉公。三圃五亭装郡景，千花万卉媚春风①。
留题郫县西禅院古调诗（宋·徐仲谋）	郫县七十寺，棋布于郊坰。景德当道衢，宝塔腾青冥。其间西禅院，地胜景物灵。何以使索然，中有大藏经。自从没官来，卷帙何零丁。府民纳其直，将迁离梵庭。奇哉陈氏子，睹此而涕零。谓寺无九部，何以重佛僧。如人去五脏，何以主神形。舍财百万馀，赎之俾安宁。兰若皆修饰，贝叶重芬馨。签函列金玉，堂殿挥丹青。永以镇福地，实可壮禅扃。命僧开宝藏，煌煌如日星。读诵香院里，音响何泠泠。闻者与见者，如醉而得醒。岂不获洪福，深远于沧溟。凡人富金帛，安能延百龄。唯有好善道，声誉喧雷霆。高吟二百言，长使郫民听①。
句（宋·徐仲谋）　　押尤韵	湖上风涛或泛浮，城南因立镇湖楼（题镇湖楼）。
句（宋·徐仲谋）	郡城重叠安寝有时延皓月，
