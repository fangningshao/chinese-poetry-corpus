过从叔猥园（宋·郭岩）　　五言律诗　押庚韵	风流吾大阮，嘉遁狎鸥盟。筑得野亭旷，到来云水清。斜林收橡实，泾水给茶铛。翻笑支公拙，买山空得名。
顾况读书堆（宋·郭岩）　　七言律诗　押庚韵	昔人何处读书声，此地犹存旧日名。衰草闭门黄叶冷，香林藏硖碧云横。地连踰李山河壮，江绕吴淞日夜鸣。陈迹已怜荒没久，凭栏惆怅有馀情①。
松径（宋·郭岩）	一径深且纡，森森荫松柏。清风池上来，幽思与之发。逸响谐素琴，凉阴散清帙。弘景或可邀，高怀共披豁。
