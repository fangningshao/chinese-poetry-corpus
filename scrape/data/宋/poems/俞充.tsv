王官谷十咏 竹径（宋·俞充）	入谷修竹密，苍翠连前山。车马迹不到，鸡犬音亦闲。蔽日清影合，迎风碎声寒。渐近居士庐，溪水流潺潺。
贻溪怀古十篇 濯缨亭（宋·俞充）	皎皎居士缨，岂有尘可濯。爱兹沧浪清，偶以斯名记。转谷群鸽归，衢岸游鱼跃。檐头碧梧枝，秋来垂影薄。
送灵岩法师（宋·俞充）	战士长戈赴荔原，谋臣献策庙堂间。吾师倜傥浮屠隐，不事王侯事经论。两街推许住灵岩，百鸟衔花待师□。清风一振海潮音，旷劫曾蒙祖师印。穷秋别我欲何言，珍重详师指一弹①。
