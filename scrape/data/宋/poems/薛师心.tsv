黄天荡阻风（宋·薛师心）　　五言律诗　押尤韵	野泊几人愁，浮踪果是沤。轻舠同一羽，高浪即三秋。攲枕江声震，开篷雨脚收。风波身漫涉，何处有安流。
石头城遇卢明府丈（宋·薛师心）　　七言律诗　押文韵	浮生踪迹似浮云，把酒论交对夕曛。十载师门称畏友，一朝吏事诵神君。口中高论人间少，名下宏词海内闻。此会正当春色好，莫教邂逅手轻分①。
泗上歌（宋·薛师心）	北风萧骚兮吹逝波，英雄一去兮岁月多，路草青青兮游人过。
