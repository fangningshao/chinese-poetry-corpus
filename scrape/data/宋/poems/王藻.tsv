盖仙山六题 其六 石人峰（宋·王藻）　　七言律诗　押元韵	元气融成知几春，石人峰好与谁论。擎天不老岁长在，捧日无言形独尊。每为头先生雪白，何尝口解把霞吞。登高望处浑疑活，自许相随游洞门①。
盖仙山六题 仙洞（宋·王藻）　　七言绝句　押庚韵	仙人驾鹤上三清，坛石空留万古名。昨夜碧天星斗烂，不闻朝礼步虚声。
句（宋·王藻）　　押庚韵	路入麇䴥亭子岭，江围蒲稗富川城（次兴国）。
