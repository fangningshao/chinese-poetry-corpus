饯光禄两张卿退居 其二（宋·吕溱）　　七言律诗　押真韵	江上筑台遗世尘，堂中虚白见天真。丹心许国平生事，皓首还家自在身。水树芬馨怜茝蕙，雪轩颜色爱松筠。清时解绂端荣佚，不独贤哉咏古人①。
饯光禄两张卿退居 其一（宋·吕溱）　　五言排律　押侵韵	壮尔尽忠力，耆年保素心。东门脱圭组，南国傲云林。水石排清景，檐楹入翠阴。杂花春瑩酒，脆叶夜惊禽。竹月歌攲枕，松风一解襟。体清尘累去，天得道腴深。坐有三公适，中无一芥侵。大恩嗟未报，何日奉觞琴。
句（宋·吕溱）　　押支韵	九霄离海峤，一息到②天池①。
