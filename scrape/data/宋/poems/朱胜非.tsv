泸渡（宋·朱胜非）　　五言律诗　押虞韵	曾到泸溪渡，山青石壁粗。云藏天宝塔，水绕率岩湖。日暖鱼增价，风和酒易沽。鱼船交过往，商旅及成都①。
和菊花（宋·朱胜非）　　五言绝句　押支韵	纷纷桃李春，过眼成枯萎。晚荣方耐久，造物岂吾欺。
和同省秋省宿（宋·朱胜非）　　五言绝句　押庚韵	老火未甘退，稚金方力征。炎凉分胜负，顷刻变阴晴①。
浦溪（宋·朱胜非）　　五言绝句　押灰韵	郴岭最高处，桐轩临水开。晚晴东北望，直见郁孤台①。
天圣寺古桧（宋·朱胜非）　　押漾韵	雷霆起蛰虬，夭矫势欲上。忽然化此木，尚作拿云状。婆娑枝干垂，生涩纽结壮①。图经不能记，父老那可访。晋杉定侪类，蜀柏岂辈行。栎梦何足神，槐语固已妄。自无斧斤忧，未始疑大匠②。
石通洞（宋·朱胜非）　　押有韵	涪翁诗名存宇宙，李杜摧锋君殿后。山川草木经品题，千古佳名长不朽。中年微累黔中□，石通曾运羲□□①。
句（宋·朱胜非）　　押先韵	始意钟陵参马祖，却寻橘井访苏仙（述怀）。
