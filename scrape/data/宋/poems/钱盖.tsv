偈（宋·钱盖）	稽首文殊师，昔为七佛祖。尝发大悲愿，广度诸有情。念彼东北方，是为清凉境。龙神五百俱，眷属万菩萨。设化于此土，示现无量光。闻者叹希有，何况目所见。我于曩劫中，曾种种供养。今复得亲近，瞻睹异于常。念无始劫来，有尘沙数罪。一获光明相，释然尽消灭。又念诸众生，与我同体性。乘此胜妙力，离苦愁解脱。我今永归依，敬礼发弘誓。愿尽未来际，常居佛会中。一闻微妙音，即證无上道。十方虚空界，一切诸有情。尽愿同我心，速悟无生忍①。
