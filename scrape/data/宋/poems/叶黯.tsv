送容斋自福倅满归（宋·叶黯）　　七言律诗　押文韵	一门伯仲知谁似，四海文章正数君。何事与予如旧识，由来于世两相闻。闲官各喜光阴剩，胜地空多物色分。忽复翩①然从此去，便应变化上青云。
和洪容斋锁院作（宋·叶黯）　　押纸韵	文章万言抵杯水，世上虚名徒尔耳。我常自笑一生痴，那更将痴笑群子。大屋沈沈馀百年，到今所阅知几士。看渠得失自偶然，其间悲喜从何起。君闻我言亦大笑，为说万事总如此。□□□□□□□，□□□□□□□。急须了却公家事，门外不知春有几。□□□□□□□，□□□□□□□。□□□□□□□，飞雨时闻打窗纸。他年万一复相从，未必从容今日似。
