教子诗（宋·余良弼）　　七言律诗　押虞韵	白发无凭吾老矣，青春不再汝知乎。年将弱冠非童子，学不成名岂丈夫。幸有明窗群净几，何劳凿壁与编蒲。功成欲自殊头角，记取韩公训阿符①。
诗一首（宋·余良弼）　　七言绝句　押真韵	万伪何缘斗一真，时间谩得面前人。生男种女多喑哑，果报元来必有因①。
句（宋·余良弼）　　押寒韵	江流不复三峡险，天际自此中州宽①。
