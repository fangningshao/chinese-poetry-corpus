高宗皇帝挽词（宋·林栗）　　五言律诗　押真韵	仓猝扶宗社，艰危启圣神。英雄归驾御，狂狡愿和亲。泛扫妖氛净，恢张治化新。倦勤三纪外，头白尽遗民。
石井诗一首（宋·林栗）　　七言律诗　押覃韵	石井灵踪信不凡，一泓岩下碧深潭。谁磨皎洁青铜镜，更琢玲珑碧玉龛。濯去衣巾无限垢，漱来齿颊有馀甘。悬知坎谷非佳井，寄语诗人莫恨②谈①。
句（宋·林栗）　　押佳韵	定王遗筑览长沙，城郭山川四面佳（定王台）。
