游曾公岩（宋·刘谊）　　七言律诗　押尤韵	寻得新岩冠一州，使君从此作鳌头。千年草莽埋幽致，今日衣冠成胜游。洞穴已能惊俗眼，神仙须合隐浮丘。主人将为商霖起，还许微官卜筑不①。
郎官湖（宋·刘谊）　　五言绝句　押删韵	滚滚长江水，苍苍大别山。古今人老尽，山水镇长闲①。
居茅山作（宋·刘谊）　　七言绝句　押寒韵	曾跨江西使者鞍，直言才上便休官。三茅得梦全清瘦，头发鬅鬙布袄宽①。
题黄山温泉（宋·刘谊）　　七言绝句　押东韵	山有灵砂泉色红，涤除身垢信成功。不除心上无明业，只与山间众木同①。
留题融州老君岩（宋·刘谊）　　七言绝句　押元韵	谩说人间假像真，老君形相亦虚言。岩前瑞气归宸翰，佛子年年□国恩①。
句（宋·刘谊）　　押元韵	铜柱将军嗟不见，铁胎丞相镇长存①。
