琼花行（宋·楼镰）	琼花未信无双无，特与翔鹤游江都。炷香展敬下古殿，相羊盘礴亭南隅。我欲歌之词，我欲声之诗。龙蛇满四壁，妍丑纷淋漓。一笑讯花花不语，斯须花以臆对之。自从天上来蕃釐，墨卿楚客知心谁。本来有是自三异，惠肃①一辩公宠贲。厥今太守②有父风，两句写出无双意。直教弹压千万春，香不随风潜堕地。我闻此语警且喜，不孤迢递来千里。花兮报称为如何，年年三月花开多③。
