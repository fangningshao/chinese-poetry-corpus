石塘寺（宋·阮之武）　　五言律诗　押青韵	洗开无用木，放出自然屏。一簇冈峦势，多般人物形。金坚性难坏，玉润色常青。得地生禅刹，休嗟在大坰①。
汉遗爱庙碑（宋·阮之武）　　七言律诗　押支韵	楚续光辉存简策，汉碑突兀锁期思。风云会合当年事，箫鼓喧阗此日祠。弱嗣负薪廉节著，怪蛇膏剑德名垂。庙封又见标遗爱，子产英灵想已知①。
九仙岩（宋·阮之武）　　七言绝句　押先韵	野老相传有九仙，尝游此地忽升天。霓旌鹤驭今何在，千古空岩锁暮烟①。
愚溪（绍圣甲戌）（宋·阮之武）　　七言绝句　押虞韵	亭溪山号悉从吾，占得声光万古无。不似零陵柳司马，贬他好景乱名愚①。
夕阳岩（宋·阮之武）　　七言绝句　押文韵	晋人仙去莫知春，依旧空岩锁暮云。西照满前无限景，有谁能此忆瞿君。
紫云岩（宋·阮之武）　　七言绝句　押微韵	石磴萝梯隐翠微，坐间时有紫云飞。纷纷郁郁来还去，难问瞿仙几日归①。
