绿萼梅（宋·赵师𢍰）　　七言律诗　押阳韵	南枝飞影到横窗，点点凌寒学弄妆。玉色不亲红粉镜，冰肌宜褪绿罗裳。向人骄小春先动，越样尖新夜更香。不为此花排日醉，广平真是铁心肠①。
琼花（宋·赵师𢍰）　　七言绝句　押先韵	香得坤灵秀气全，蕊珠团外蝶翩翩。亲曾后土祠中看，不是人间聚八仙①。
驾诣景宁宫行春（宋·赵师𢍰）　　七言绝句　押庚韵	风传御道跸声清，两道纱笼列火城。云护帝尊天未晓，众星环拱极星明①。
元夕（宋·赵师𢍰）　　七言绝句　押阳韵	古来灯火盛维扬，今岁元宵乐未央。祇欠明皇拥仙仗，綵云高处舞霓裳①。
减字木兰花（宋·赵师𢍰）	江南春早。春到南枝花更好。不比寻常。深著胭脂学弄妆。寿阳开宴。拂拂红霞生酒面。从此溪桥。步障翻腾著绛绡。
句（宋·赵师𢍰）　　押东韵	都在吟情句眼中①。
