羃窗（宋·周献甫）　　五言律诗　押庚韵	薄纸新糊就，翛然一室清。有风寒不到，无月夜能明。暂隔前山色，时敲落叶声。冻蝇可憎汝，钻扑漫营营①。
吟轩（宋·周献甫）　　五言律诗　押先韵	何以号吟轩，疏窗矮屋椽。纸抄唐绝句，壁写宋诗篇。闲或支颐坐，慵来枕肘眠。读他三两意，心下自欣然①。
斋扉（宋·周献甫）　　七言律诗　押鱼韵	暂别斋扉数日馀，重来整顿案头书。砚池乾恐蚍蜉入，笔管闲容果裸居。叶长密留梅实少，笋生多补竹茎疏。匆匆未暇供吟课，莺送清声一起予①。
邹震父迁居界步（宋·周献甫）　　七言律诗　押支韵	买得林庐在水西，眼前幽事总相宜。溪山处分莺看管，梅竹添差鹤护持。旋理小园增野趣，先留隙地作楼基。却来界步晴岚底，收拾湄湘八景诗①。
嘲秃笔（宋·周献甫）　　七言绝句　押虞韵	中书君己不中书，椎钝无心费指呼。别有管城堪任使，从教骂作笔头奴①。
