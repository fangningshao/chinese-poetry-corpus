念奴娇（宋·宋江）	天南地北。问乾坤何处，可容狂客。借得山东烟水寨，来买凤城春色。翠袖围香，鲛绡笼玉，一笑千金值。神仙体态，薄幸如何销得。回想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。闲愁万种，醉乡一夜头白。
西江月（宋·宋江）	自幼曾攻经史，长成亦有权谋。恰如猛虎卧荒丘。潜伏爪牙忍受。不幸刺文双颊，那堪配在江州。他年若得报冤仇。血染浔阳江口。
