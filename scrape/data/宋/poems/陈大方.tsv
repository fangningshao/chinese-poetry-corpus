唐隐士袁宣墓（宋·陈大方）　　七言律诗　押先韵	茅山东北燕山前，翁仲遗墟几百年。时有吴人来问隐，不知唐树已啼鹃。山童解指看碑路，野衲分耕祭墓田。厚夜肯教黄壤晓，悲风偏动夕阳天。
万寿观（宋·陈大方）　　七言律诗　押尤韵	石林和月俯清流，一点红尘不许留。青鸟岂传金母信，彩鸾应返玉皇楼。苔铺翠点仙桥滑，松积香梢径路幽。午夜鹤翻松顶露，道人睡觉满天秋①。
