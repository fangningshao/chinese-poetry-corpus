秋思（宋·陈则翁）　　五言律诗　押尤韵	在世身如客，馀年老一洲。荒村寒信早，黄叶晚风秋。水净见孤影，天空生远愁。杰然霜下菊，佳色满林丘。
闽峤军中（宋·陈则翁）　　七言律诗　押豪韵	貔貅齐拥霍嫖姚，却笑青山说豹韬。兵马夜行残月下，弓旌寒响朔风高。壶浆故老愁啼血，野饭将军猛茹毛。自笑书生随玉帐，也腰刀剑束征袍①。
