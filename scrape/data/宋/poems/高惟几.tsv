海棠（宋·高惟几）　　五言律诗　押东韵	故国庸岷外，孤根楚苑中。使梅休妒白，仙杏已饶红。旋恐阳城破，寻忧下蔡空。几时梦巫峡，独立怨春风①。
送钤辖馆使王公（宋·高惟几）　　七言律诗　押真韵	游宦俱为关外人，与君五看海棠春。园林选胜联镳遍，风月相思命驾频。大旆先时辞蜀道，短辕何日见京尘。子牟又起离群恨，欲操行祛重怆神①。
