旴江山寺（宋·赵希㑂）　　五言律诗　押尤韵	寺古钟鱼在，林深麋鹿游。乱云从地涌，野水接天流。树老半粘屋，山狂欲入楼。无人话心事，黄叶自吟秋①。
效王建诗体三首（宋·赵希㑂）　　七言绝句　押盐韵	玉钗半落珊瑚枕，金屋低垂翡翠帘。莫唤女医来问病，逢春自是可曾忺。
点绛唇（宋·赵希㑂）	又是年时，冷烟寒食梨花院。柳金拖线。一曲珠歌转。翠碧雕梁，风软帘通燕。何须劝。酒豪诗健。逸韵今重见。
句（宋·赵希㑂）　　押尤韵	芭蕉自作抽书样，不与行人寄短愁①。
