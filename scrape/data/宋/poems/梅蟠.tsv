何仙姑祠（宋·梅蟠）　　押先韵	昔闻谢自然，今祠何女仙。昌黎久不作，奇事相留传。当其始生时，紫云光烛天。炼服云母丹，红玉飞琼烟。窈窕颜不老，霞帔尚翩翩。琪花露含蕊，瑶水月在莲。恍若坐深闺，真息长眇绵。左携魏夫人，右挟夏婵娟。不入天台路，永同龙汉年①。
句（宋·梅蟠）　　押庚韵	沧海有风鹏翼健，青云得路马蹄轻（登第归日作）。
