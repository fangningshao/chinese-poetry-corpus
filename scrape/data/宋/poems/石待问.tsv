游黄山（宋·石待问）　　七言律诗　押庚韵	轩皇曾把浮丘袂，驻跸兹山遂得名。迤逦乍登随步胜，巍峨一上觉身轻。烟云日变百千态，猿鹤时闻三两声。截断杳冥秋势隔，数州各自见阴晴①。
诗一首（宋·石待问）　　七言绝句　押支韵	平生无女只生儿，三子登科一子随。家在白云青嶂里，不求闲散待何时①。
句（宋·石待问）　　押支韵	何常为柱石，同立太平基（石上松）。
