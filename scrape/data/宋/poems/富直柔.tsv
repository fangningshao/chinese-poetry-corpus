万象亭（宋·富直柔）　　七言律诗　押东韵	堂后山川面面通，向来奇观有蒿蓬。元戎小试经纶手，万象都归指顾中。雨罢捲帘凭爽气，酒酣极目送飞鸿。明年凤阁鸾台上，好寄新诗下北风①。
绝句（宋·富直柔）　　七言绝句　押先韵	青衫短簿汝阳天，鹗牍当时误荐贤。承乏西枢了无补，还依丈席听韦编。
次方德顺和贫士韵（宋·富直柔）	崔嵬孔明柏，结阴众所依。移根天衢上，曾抚日月晖。如何去大厦，却绕乌鹊飞。终当烦万牛，挽取廊庙归。郑公泽既远，何以慰调饥。公其踵前修，一洗贫士悲①。
