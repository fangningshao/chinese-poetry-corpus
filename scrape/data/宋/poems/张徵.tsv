自然亭（宋·张徵）　　七言律诗　押萧韵	久雨妨渔复滞樵，自然亭上一逍遥。万缘不自闲中起，百事唯于睡里消。老去自知如蠛蠓，病来谁悟似芭蕉。爱名之世忘名客，幸有山林旧市朝。
书故三司副使陈公亚之诗轴后（宋·张徵）　　七言律诗　押侵韵	破锦囊开玉振金，舍人胸次右丞心。为时黼藻衣冠薮，与国丹青翰墨林。慷慨似谁双舞剑，风流随处一歌琴。燕贻苦志追先烈，子夏何须论浅深。
