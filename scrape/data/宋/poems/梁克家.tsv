赋九月梅花（宋·梁克家）　　七言律诗　押阳韵	老菊残梧九月霜，谁将先暖入东堂。不因造物于人厚，肯放南枝特地香。九鼎燮调端有待，百花羞涩敢言芳。看来水玉浑相映，好取龙吟播乐章①。
次陈休应烹茗廓然亭见送韵（宋·梁克家）　　七言绝句　押尤韵	已行更为玉泉留，好景烦公杰句收。紫帽峰前双鹭下，几多清兴满沧洲①。
