题瑞岩扣冰古佛（宋·刘子羽）　　七言律诗　押侵韵	古木千章覆地阴，微风披拂递幽吟。化身大士久圆寂，归命群黎无古今。能使兵戈长偃息，要知愿力本宏深。中原赤子方鱼肉，愿广当年济物心①。
题武夷山钟模石（宋·刘子羽）　　七言绝句　押庚韵	谁铸三钟栾乳形，不须笋簴自能鸣。仙君欲奏宾云曲，只感清霜便发声。
颂（宋·刘子羽）　　押寒韵	赵州柏树太无端，境上追寻也大难。处处绿杨堪系马，家家门底透长安①。
