驾幸太学（宋·韩忠彦）　　七言律诗　押阳韵	恢崇儒教顿生光，天子亲来幸上庠。星弁煌煌环帝座，霜袍密密缀周行。庙祠稽首尊先圣，书义终篇劝嗣王。学道深惭非入室，此辰荣事亦升堂①。
题江干初雪图（宋·韩忠彦）　　七言绝句　押阳韵	诸公当日聚岩廊，半谪南荒半已亡。唯有紫枢黄阁老，再开图画看潇湘①。
句（宋·韩忠彦）　　押冬韵	风开笑颊轻桃艳，雨带啼痕白玉容。蝶舞只疑残雪压，月明惟觉异香浓①。
