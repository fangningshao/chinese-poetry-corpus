观武侯阵图（宋·鲁訔）　　七言律诗　押真韵	西川汉鼎倚纶巾，翠石累累作阵新。一夜扫云惊虎旅，九天飞雨泣龙鳞。当年已落中原胆，今日犹怜故国身。曾踏斜阳看旧垒，英雄千古只伊人①。
咏才德（宋·鲁訔）　　押有韵	韵如风蝉蜕尘垢，气如春容在杨柳。风流翰墨俱细事，自是吾家道门友①。
满庭芳（宋·鲁訔）　　押尤韵	坐啸蓬宫，移旌天府，往来三岛十洲。况瑞霭当年，初下琼楼。自是长生伴侣，那堪更河润神州。人争叹，威名福寿，衮衮压潮头。金瓯。须满泛，天厨禁脔，相酝□□。□□□□日，此会风流。正是湖山春媚，千秋岁、□□民猷。还知道，金瓯未拜，先拜富民侯。
