丁香（宋·洪遵）　　五言律诗　押微韵	来自丁香国，还应世所稀。丛生盛枝叶，乱结罥中衣。冷艳琼为色，低枝翠作围。蔓连疑锁骨，时见玉尘飞①。
忆西湖（宋·洪遵）　　五言律诗　押侵韵	忆昔西湖上，芳醪手自斟。龟游低芰乱，鱼闯小萍沉。意远山犹迥，心清水共深。三秋未许见，聊向梦中寻①。
洛花不望而至次相兄韵（宋·洪遵）　　五言律诗　押元韵	多谢吴中客，移花五亩园。灰心劳远梦，茧足蹈前言。定是黄金蕊①，真须白玉尊。从今付幽赏，不用赋招魂②。
王世英秀才出示曾卿诗求和（宋·洪遵）　　七言律诗　押尤韵	投笔文章壮志休，鸟经鹤训漫心留。若为一见开青眼，解使三公出黑头。望陇自应知可否，折潮须信妙源流。夜光明月无虚售，可忍庸人按剑求①。
和弟景卢月台诗（宋·洪遵）　　七言绝句　押麻韵	筑台结阁两争华，便觉流涎过曲车。户小难禁竹叶酒，睡多须藉菊苗茶①。
次韵相兄舫斋诗二首（宋·洪遵）　　七言绝句　押虞韵	长年三老漫良图，何用西风十幅蒲。四壁烟光长在眼，公知杖屦有江湖。
汉诏郡县行乡饮酒礼颂诗（宋·洪遵）　　押职韵	天生蒸民，曷其有识。维圣摩励，规闲矩饬。
