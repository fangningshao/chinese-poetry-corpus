大宁寺过舅书舍（宋·吴时显）　　七言律诗　押灰韵	长怕山林勒驾回，幽寻空像栎山隈。乘闲特羡春风约，行乐宁论暮景催。情分一家欣满座，穷愁千斛厌成堆。白头甥舅今稀有，愿把清樽日醉陪。
法相寺可赋亭（宋·吴时显）　　七言律诗　押覃韵	尘埃谁复识瞿昙，高座风生玉麈谈。露浥芙蓉心与净，香浮薝卜鼻先参。杜陵托兴歌茅屋，山谷留情赋草庵。试叩禅关闻密语，前三三与后三三①。
