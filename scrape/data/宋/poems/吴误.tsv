书渔庄邂逅录卷末（宋·吴误）　　七言律诗　押微韵	丹中神水与华池，学者如麻悟者稀。但指气精为造化，岂知铅汞有深微。迷途到底生邪见，大道何人为指归。今日相逢皆宿契，与君容易泄天机。
十一月十八日开炉得先天铅因纪其实（宋·吴误）　　七言律诗　押先韵	配合阴阳法自然，得成此物号先天。妙中妙妙妙真妙，渊处渊渊渊又渊。下手工夫终百日，夺他造化几千年。从头细试渔庄录，方信神仙不浪传。
二月十三日灰池炎灼得混沌胚腪（宋·吴误）　　七言律诗　押侵韵	灰池炎灼定浮沈，见了方知造化深。世上本来无此物，人间终是少知音。濛濛恍恍离宫本，杳杳冥冥坎户金。得一莫誇能事毕，要勤功行合天心①。
