世綵堂（宋·朱震）	公家王母九十馀，大父侍立垂白须。子孙还如祖妣寿，康强不用旁人扶。谁家高曾见五世，不比徐卿生二雏。闻说一门能养志，膳羞壶酒随亲意。畏暑黄童扇枕忙，学啼莱子斑衣戏。发为碧落新除吏，儿齿童眉复骀背。得寿当如卫武好，著书拟迈张苍贵。饵菊三公未闻道，芳泉万斛空劳费。岂知安乐便延年，无意益生生自至。高堂大幅垂轻绢，画出婵娟金翠翘。不如画出綵衣去，使人知德如唐尧①。
