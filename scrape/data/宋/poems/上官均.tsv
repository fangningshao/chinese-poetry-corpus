送程给事知越州（宋·上官均）　　七言律诗　押删韵	远民谁布上恩宽，一纸除书辍近班。候骑百城瞻使节，壶浆十里过乡关。云山缭绕讴吟外，铃阁从容指顾间。密诏未从疏傅请，追锋行看日边还①。
题耿氏温凊堂（宋·上官均）　　七言律诗　押微韵	远山终日自清辉，缥渺乔林野气微。秋菊已开陶令径，春风好舞老莱衣。溪头钓艇资閒兴，松下归禽伴息机。吟倚醉登堪自慰，不须怅望白云飞①。
