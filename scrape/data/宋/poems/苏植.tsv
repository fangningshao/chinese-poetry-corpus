岁在辛酉改元嘉泰庚伏之末拉亲友姚述之鲜长源黎元实逃暑南岩讲河朔故事也聪山主从游竟日因摘东坡山谷诗句集成四章题石壁以纪行（宋·苏植）	江山松柏深复深①，清风一榻抵千金②。人间热恼无处洗③，借我一庵聊洗心④。世上功名何日是⑤，我生百事常随缘⑥。吟哦相对忌三伏⑦，歌罢曲肱还醉眠⑧。水边林下逢衲子⑨，我亦来追六月凉⑩。传得黄州新句法⑾，茗搜文字响枯肠⑿。作个生涯终未是⒀，谁能铁里斗铮铮⒁。相看领会一谈胜⒂，山自白云江自横⒃。
