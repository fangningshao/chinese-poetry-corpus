武陵别文瑩上人 其一（宋·张师正）　　七言律诗　押东韵	忆昔荆州屡过从，当时心已慕冥鸿。渚宫禅伯唐齐己，淮甸诗豪宋惠崇。老格疏閒松倚涧，清谈潇洒坐生风。史官若觅高僧事，莫把名参伎术中。
武陵别文瑩上人 其二（宋·张师正）　　七言绝句　押支韵	碧嶂孤云冉冉归，解携情绪异常时。馀生岁月能多少，此别应难约后期①。
句（宋·张师正）　　押微韵	旧将封侯尽，降王赐姓归（升平词）。
