又成五言律诗三首（宋·蒋祺）　　五言律诗　押真韵	陵谷有时变，兹岩不可湮。神仙三岛景，天地一炉春。鼓动龙蛇蛰，疏通草木新。寒亭几百载，今始得良邻。
暖谷诗（宋·蒋祺）	县南山水秀且清，天地坯冶陶精英。有唐刺史昔行县，访寻洞穴为寒亭。屈指于今几百祀，磨崖字字何纵①横。相随（原缺）栈道倚空险，来者无不毛骨惊。我此三载迷簿领，有时一到□馀（原缺）情。娱宾烹茗遽回首，孰知亭侧藏岩扃（原缺）。成纪同僚到官始，居然心匠多经营。乃知物理会有数，繄天通塞因人成。鸠工畚筑忽累日，旷然疏达开光明。初疑二帝凿混沌，虚空之□罗日星。又若巨灵擘华岳，溪谷之响轰雷霆。大岩既辟小岩出，壶中之景真其□。洞门春风刮人面，其中安若温如蒸。累（原缺）垂石乳似刻削，周环峭壁无攲倾。旧梯既去小人险，新径之易君子平。临流又广□方丈，叠石缔宇为轩楹。于嗟土石□□□，无情一旦建时荣。方今出震□大器，鼎新基搆清（原缺）寰瀛。我愿天下无冻馁，有（原缺）如此穴安生灵。不烦吹律而后暖，千古宜以此为名。
