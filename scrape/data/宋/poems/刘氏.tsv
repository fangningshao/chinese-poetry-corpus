题莒口铺诗（宋·刘氏）　　五言律诗　押鱼韵	终朝行半驿，时有数家居。店少闻滩壮，程遥见堠疏。山歌农设醴，野饭仆烹蔬。禽鸟先栖宿，劳生恨不如①。
重游西湖（宋·刘氏）　　七言绝句　押灰韵	西湖湖上山如画，二十年前曾客来。飞絮蒲城归未得，江南老却贺方回①。
沁园春（宋·刘氏）	我生不辰，逢此百罹，况乎乱离。奈恶因缘到，不夫不主，被擒捉去。为妾为妻。父母公姑，弟兄姐妹，流落不知东与西。心中事，把家书写下，分付伊谁。越人北向燕支。回首望、雁峰天一涯。奈翠鬟云软，笠儿怎带，柳腰春细，马性难骑。缺月疏桐，淡烟衰草，对此如何不泪垂。君知否，我生于何处，死亦魂归。
