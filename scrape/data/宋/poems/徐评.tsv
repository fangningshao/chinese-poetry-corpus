题蜕龙洞（宋·徐评）　　五言律诗　押寒韵	荟蔚苍岩下，灵踪此暂蟠。云雷一夜起，风雨满山寒。骨腐苔方绿，涎馀石未乾。试凭图画去，聊羡叶公看①。
宁国院（宋·徐评）　　五言律诗　押微韵	岑寂千山曲，萦纡一径微。楼台青嶂合，窗户乱云飞。野色侵僧衲，池光射客衣。偶来修吏隐，到此益忘机①。
题白莲堂（宋·徐评）　　七言绝句　押灰韵	一法圆融万法该，白莲香社应时开。渊明不解同方便，何事攒眉不肯来①。
