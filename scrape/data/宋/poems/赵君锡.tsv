送程给事知越州（宋·赵君锡）　　七言律诗　押先韵	鸾台给事领东藩，画鼓朱旗下浚川。夕拜暂辞青琐闼，昼行争看锦衣船。高才治郡廷中服，秀句惊人海内传。越国湖山应动色，烟岚迎马待新篇①。
纪恩宠送太师潞公西归（宋·赵君锡）　　七言绝句　押麻韵	乐人都用教坊家，席上群公换口誇。内里宣来蕉叶盏，御前赐出缕金花。
