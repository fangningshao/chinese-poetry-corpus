游金庭（宋·刘旦）　　七言律诗　押歌韵	衡岳真人称福地，南齐高士寄山河。赤城仙去骑丹凤，墨沼人传咏白鹅。一世风流俱寂寞，千年气象故嵯峨。登临不尽怀人恨，唯有苍苍石可磨①。
元日（宋·刘旦）　　五言绝句　押尤韵	元日甘泉会，衣冠拜冕旒。图书一四海，玉帛万诸侯①。
上巳谢王丰父惠酒（宋·刘旦）　　七言绝句　押歌韵	风雩三月初三日，禊事宣和胜永和。又见会稽王内史，兰亭封酒爱新鹅①。
句（宋·刘旦）　　押虞韵	紫宸拜赐鸣双笏，皂盖颁春佩左符（立春）。
