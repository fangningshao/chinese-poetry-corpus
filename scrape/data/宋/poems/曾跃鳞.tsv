游王母冈（宋·曾跃鳞）　　七言律诗　押真韵	冈空云散净如银，石磴层层接九宸。翠竹影摇湘浦夜，碧桃香蔼武陵春。但看此日烧丹灶，不见当年驾鹤人。游遍瑶池归去晚，一声长啸月华新。
闻西浦渔歌作（宋·曾跃鳞）　　七言律诗　押微韵	西浦鸣榔下钓矶，歌声欸乃送斜晖。扣舷互答惊鸥梦，拍手欢呼看鹭飞。山接素琴仙子过，洲连青草使君归。海天空阔家长在，一任芦花雪点衣①。
