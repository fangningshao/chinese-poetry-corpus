望钓台（宋·王岩叟）　　五言律诗　押灰韵	桐江快人眼，江水绿于苔。一棹中流去，千山两岸来。风摇黄叶落，潮捲白沙开。欲问严陵事，云中望钓台。
和公齐临替有感见寄（宋·王岩叟）　　七言律诗　押先韵	孤宦边城遇众贤，及瓜能不动依然。风号古木叶堆地，云搅遥山水拍天。篱菊开时寒有信，宾鸿过后暑无权。古今惜别君须念，乘暇何妨倒酒船。
扬州感旧（宋·王岩叟）　　七言律诗　押尤韵	隐隐芜城枕碧流，繁华曾是帝王州。一声水调满明月，十里春风半画楼。白鸟不离图上去，江云①长在鉴中游。废兴屈指千年事，何异行人寄传邮。
驾幸太学（宋·王岩叟）　　七言律诗　押阳韵	享馀精意焕龙章，就促銮舆视上庠。亿万圜观人作堵，三千迎拜士成行。虚心访道资洪业，异礼尊儒冠百王。四海向风知自劝，足应愚鲁亦升堂①。
柳花（宋·王岩叟）　　七言绝句　押侵韵	银毬抛出翠烟深，聚散高低不自禁。飘去长郊迎暖日，飞来深院怯春阴①。
芡（宋·王岩叟）	水精冷浸碧丛玉，琉璃涌出青毛猬。何人采得离波澜，劈破颗颗生光寒①。
延庆寺（宋·王岩叟）	龙影函潭寺已空，惟馀翠竹混青松。路穷西北无他景①。
