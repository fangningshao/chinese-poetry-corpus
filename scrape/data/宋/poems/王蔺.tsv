和杨廷秀至后睡觉（宋·王蔺）　　七言律诗　押庚韵	池塘春梦草初生，江左诗来得我惊。开秩快观醒倦眼，挑灯细读度寒更。追参李杜今无敌，挥斥侯刘独有声。一首敬酬三百首，深惭坡老和渊明①。
中塔悟空禅院（有引）（宋·王蔺）　　七言绝句　押先韵	重到招提恰①两年，北窗风雪接衾眠。客来休说邯郸梦，世事端知不偶然。
