挽赵良淳三首（宋·陈存）　　五言律诗　押鱼韵	日惨天无色，城危岁迫除。孤忠元自许，一死不知馀。束衽全遗体，呼儿受诀书。登陴才信宿，肠断正愁予。
和太师平章魏国贾公遗潜侍郎之作（宋·陈存）　　七言律诗　押侵韵	先腊催开万玉林，人心悦处即天心。山河洞彻重瞳远，宫阙高寒一柱任。瑞应崆峒知有日，尘清洄曲在斯今。神功变化无留迹，便放阳春捲积阴①。
丹阳作（宋·陈存）　　五言绝句　押阳韵	暂入新丰市，犹闻旧酒香。抱琴沽一醉，尽日卧垂杨①。
句（宋·陈存）	云连京国深①。
