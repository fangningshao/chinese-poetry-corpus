送苏录事赴虢州（宋·郭霖）　　五言律诗　押支韵	白首旧相知，茅津此去时。马骄青草色，柳绾绿烟丝。落日曹瞒垒，荒城虢仲祠。圣朝深雨泽，宁必叹衰迟。
西耕（宋·郭霖）　　七言绝句　押齐韵	凿田喜得傍湖堤，湖水春来好灌畦。躬稼自甘名姓没，不妨寂寞老岩栖。
繇三茅直抵紫阳观（宋·郭霖）　　七言绝句　押尤韵	一上云山思便幽，长松怪石坐淹留。乘风直造神仙窟，零落烟霞满杖头①。
