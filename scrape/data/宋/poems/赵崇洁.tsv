读书趣（宋·赵崇洁）　　七言律诗　押鱼韵	溪流静阅万签书，未许传讹杂鲁鱼。洙泗渊源应出活，宫墙高大独生虚。乾坤容我承三极，造化凭谁托一嘘。从此已知身即道，便便熟路驾轻车。
游亭晚酌（宋·赵崇洁）　　七言律诗　押齐韵	一樽对酌晚临溪，诗景撩人兴不迷。风约滩声侵座冷，月移花影落檐低。银笺白雪心先吐，玉斝黄流手漫提。自庆一时文物会，肯拚身世醉如泥①。
