裴公亭二首（宋·孙翥）　　七言律诗　押文韵	太行王屋群峰上，秦晋关河望处分。猿鹤几年怀旧隐，乾坤百战重儒勋。龙归洞府暮将雨，僧过浮桥晓度云。万里中原无事日，不妨尊酒细论文。
春日游盘谷（宋·孙翥）　　七言律诗　押微韵	旌旆朝驱入翠微，东风闲访故山薇。金龟换酒留僧住，白鹤穿云伴客归。月影坐移栖凤竹，泉声静绕钓鱼矶。中原那似开元日，得学巢由远是非①。
