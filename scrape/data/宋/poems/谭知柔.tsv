练湖春霁（宋·谭知柔）　　七言律诗　押虞韵	春入池塘绿涨初，蒲根水暖戏鸥凫。杂花开处自深浅，细雨漾空如有无。风外钟声闻远寺，柳间帆影出平湖。冥搜竟日耽佳句，不负宗生来画图①。
绝句（宋·谭知柔）　　七言绝句　押尤韵	麦陇风来翠浪浮，霏微小雨似深秋。野亭终日捲帘坐，清樾对啼黄栗留。
绝句（宋·谭知柔）　　七言绝句	低昂绿树春骄我，偃蹇青山气压人。远山故作低眉恨，好鸟能为缓颊声①。
