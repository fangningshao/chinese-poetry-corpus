缺题（宋·陈旸）　　七言律诗　押真韵	行艺当年帝所闻，声名久矣动簪绅。文场秉笔渊源厚，诗①席谈经业履醇。白发忽惊蒿里暮，青衫难问箬溪春。两京模范垂芳远，多少生徒泪满巾②。
徐真君祠堂东西二室次许将韵（宋·陈旸）　　七言绝句　押元韵	六题曾彻九重门，暂阻尧阶奏万言。今日又蒙师许我，汉廷当沛异常恩。
赵真君岩（宋·陈旸）　　七言绝句　押麻韵	岩顶风云常不散，洞门日日吐烟霞。济时偏解为霖雨，信是神仙第一家①。
南台沙合亭（宋·陈旸）　　七言绝句　押灰韵	闽州胜概是南台，沙合相传有自来。一道三桥横渡处，分明平步揖天台①。
句（宋·陈旸）　　押支韵	地喷飞泉成雨露，根盘乔木列旌麾（水帘）。
