黄陵题咏（宋·赵希鄂）　　七言律诗　押删韵	怅望銮舆不复还，令人疑尽九疑山。朱弦一断南风操，粉泪长留楚竹斑。往事悠悠流水去，空祠寂寂暮云闲。客情吊古多悲恨，趣理归舟溯碧湾。
汨罗庙（宋·赵希鄂）　　七言律诗　押阳韵	怀沙一死固堪伤，千载修名实未亡。举国无人君不悟，斯文有幸日争光。谗言枉以艾萧恶，正论终归兰芷香。解印欲辞罗水去，祇倾罗水奠离觞①。
