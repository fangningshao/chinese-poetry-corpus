游乳洞庵（宋·胡子澄）　　五言律诗　押先韵	结屋青山下，幽深不计年。泉声秋霁雨，钟响暮晴天。入洞寻僧伴，穿云见鹿眠。徘徊不忍去，夜宿佛堂前。
乳洞（宋·胡子澄）　　五言排律	古洞幽深处，萦回路几重。门开空寂寂，泉溜暗淙淙。断壑云连屋，奔流水激舂。桥横千丈石，岩挂万年松。鹤驾应重到，龟田必再逢。碧沙还错落，密筱自迷濛。乳结银为树，浆凝雪作峰。仙人何处去，应想子乔踪①。
