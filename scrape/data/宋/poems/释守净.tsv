调空首座（宋·释守净）　　七言绝句　押歌韵	山龟有壳藏头尾，七十二钻不奈何。恰似秀峰空首座，嘉招不肯出烟萝①。
颂古四首（宋·释守净）　　押麻韵	析尽尸骸没一些，从兹遍界是那吒。直饶见得无纤翳，未免重添眼里花。
偈二十七首（宋·释守净）　　押尤韵	定光金地遥招手，智者江陵暗点头。已是白云千万里，那堪于此未知休①。
偈三首（宋·释守净）　　押真韵	坐断毗卢顶𩕳，须是没量大人。若是没量大人，不坐毗卢顶𩕳。
偈一首（宋·释守净）	闭却口，时时说。截却舌，无间歇。无间歇，最奇绝。最奇绝，眼中屑。了了了时无可了，玄玄玄处亦须呵①。
颂古（宋·释守净）	比谓拈来伸一问，如何举众尽茫然。不因一扑百杂碎，定作人间丑妇冤①。
偈二十七首 其八（宋·释守净）　　押尤韵	定光金地遥招手，智者江陵暗点头。已是白头千万里，那堪于此未知休。
