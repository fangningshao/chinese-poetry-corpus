和补之梅花（宋·廖正一）　　七言律诗　押支韵	蕙兰芳草久睽离，偶泄春光此一枝。自许轻盈羞粉白，何人閒丽得邻窥。寒欺薄酒魂消夜，月入重帘梦破时。幸有暗香襟袖暖，江南归信不应迟①。
和吴可权长官（宋·廖正一）　　五言绝句　押翰韵	士元应展骥，百里聊尔绊。函继三异声，江述凭东观①。
题汝坟驿壁三首（宋·廖正一）　　七言绝句　押虞韵	阿怜二十颇有馀，秀眉丰颊冰琼肤。无端欲作商人妇，更枉方寻海畔夫。
答张十八画（宋·廖正一）　　七言绝句　押真韵	玉人风味夙相亲，骨法多奇巫峡神。何幸丹青烦右相，坐令虚室四时春①。
题汝坟驿壁三首 其三（宋·廖正一）　　押祃韵	淮源距襄阳，亭候逾十舍。征鞍背绣帏，云雨□四夜。双艳尽倾城，一姝偏擅价。独怒蕙心轻，误许商人嫁①。
和李主簿彦和（宋·廖正一）　　押翰韵	李侯持尺璧，十五城不换。倦飞偶栖棘，孤鸣异巢鹳。淮海一俊乂，博洽识理乱。国论匪与闻，偷将经术断。君家文多豪，陵峤贺白观①。
