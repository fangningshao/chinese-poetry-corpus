探钓台（宋·赵汝普）　　七言律诗　押寒韵	先生道足师天子，岂为刘郎作谏官。一线不期贪懦法，两台自受水云宽。忘机故把直钩钓，适志何嫌高揭竿。千载尚留真迹在，客星炯炯照相滩①。
暮春晚酌（宋·赵汝普）　　七言绝句　押麻韵	春去夏来雨雪花，飞入隔窗点绛纱。呼童掇取尊前酒，看景哦诗醉落霞。
题舜帝庙（宋·赵汝普）　　七言绝句　押麻韵	苍梧云断帝升遐，奇石江边自古誇。莫道薰弦无逸响，鸡鸣寸念亦重华。
秋日谒清臣宗叔纪洞霄景二首（宋·赵汝普）　　七言绝句　押删韵	欲挥尘事访名山，更羡吾宗吏事閒。龙穴藏身空世虑，源泉抚掌傲人寰。
