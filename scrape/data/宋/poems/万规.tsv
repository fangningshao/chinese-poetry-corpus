题忠烈侯庙（宋·万规）　　七言律诗　押支韵	王事多艰险不移，委身先敌大江湄。临危授命生前勇，列爵封侯死后祠。龚寇已随湍下没，子规无复夜深悲。欲知幽显存忠义，勋业重光两石碑①。
题双瀑亭（宋·万规）　　七言律诗　押东韵	万斛珠玑泻碧空，几年含蓄在龙宫。春秋未断纵横势，南北曾奔次第雄。莫向寒岩长漱石，好归沧海共成功。曾看清夜陪明月，影破朝阳凤入桐①。
