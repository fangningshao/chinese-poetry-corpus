送钤辖馆使王公（宋·姚涣）　　七言排律　押先韵	家传勋力世能贤，四载坤维领帅权。南诏酋豪弥款附，西州士庶赖蕃宣。输忠感慨由诚府，接下恩勤自意筌。月夕过从多命席，花时酬唱旋成编。雅歌馀暇军容肃，陟状升闻帝愿延。驰驿遽趋三召节，执圭俄觐九重天。汉廷仪卫咸祗若，蜀郡朋僚共黯然。赐封定应留晷刻，畴庸当便进班联。圣神倚注期蕃锡，宥密崇高待九迁。下客尘劳遇知己，愿言攀附跂英躔①。
