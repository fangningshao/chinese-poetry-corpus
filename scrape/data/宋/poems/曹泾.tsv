次胡济鼎同年三律（宋·曹泾）　　七言律诗　押先韵	五经为笥腹便便，千佛名高此作缘。贵仕直堪梅和鼎，贫交猥为酒供钱。连章秋月雁回翅，贮袖天香龙吐涎。旧话新情如觌面，同年真是我同年。
次胡馀学同年四首（宋·曹泾）　　押先韵	对看中秋是好天，健来欣为子分田。只消菽水欢无尽，况有经书腹可便。家事既传情思稳，吟篇谩写墨痕鲜。惟馀学课随年挨，共我艰劬知几员。
代柬济鼎同年约其早饭（宋·曹泾）　　押皓韵	小人难与作缘，恶食不妨志道。犹胜杜陵岳阳，一饭欲从人讨①。
