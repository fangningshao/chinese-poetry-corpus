撒金钱（宋·袁绹）	频瞻礼。喜升平、又逢元宵佳致。鳌山高耸翠。对端门、珠玑交制。似嫦娥降仙宫，乍临凡世。恩露匀施，凭御栏、圣颜垂视。撒金钱，乱抛坠。万姓推抢没理会。告官里。这失仪、且与免罪。
传言玉女（宋·袁绹）	眉黛轻分，惯学玉真梳掠。艳容可画，那精神怎貌。鲛绡映玉，钿带双穿缨络。歌音清丽，舞腰柔弱。宴罢瑶池，御风跨皓鹤。凤凰台上，有萧郎共约。一面笑开，向月斜褰珠箔。东园无限，好花羞落。
