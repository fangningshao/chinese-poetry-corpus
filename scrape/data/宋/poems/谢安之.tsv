世居亭（宋·谢安之）　　押养韵	后皇来何从，顿此八纮网。神皋尘冥冥，冠盖争勇往。研桑到白首，塞屋犹怏怏。云何石南牧，上印归州党。虚装绝桂海，借石压轻桨。清风肃炎涨，心事映莽沆。一朝入吴门，几载耀庭幌。取廉报常丰，溢作百世享。英英玉华姿，宛有郁林象。开轩函位置，得地甫寻丈。何以诏云仍，世居如此榜①。
