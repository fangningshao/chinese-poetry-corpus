过山阴希瓐侄新居（宋·赵师吕）　　七言律诗　押阳韵	美哉轮奂构华堂，如鸟飞兮接大荒。广植门墙容驷马，洞开扃户透书香。满帘湿翠怡情远，入座清晖引兴长。会见祝言千万载，纷纷燕雀贺高堂。
贺希瓐侄得男（宋·赵师吕）　　七言律诗　押阳韵	天潢一派福流长，旅邸重闻夹乌香。海上蟠桃千古秀，月中仙桂万年芳。象贤应拟家声振，缮德还期国运长。端是吾宗能厚积，故生麟凤兆祯祥①。
