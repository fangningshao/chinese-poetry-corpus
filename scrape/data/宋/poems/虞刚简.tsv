三池丁祭宿斋所赋（宋·虞刚简）　　七言律诗　押侵韵	洙泗微言日夜行，天高地下昨犹今。□□□□六经意，识得皇皇万古心。宗庙百官谁不见，朱弦疏越有知音。同人得似三池盛，属目冠裳俨若林①。
游灵岩寺（宝庆二年）（宋·虞刚简）　　七言律诗　押侵韵	八年前识兹山面，今日幽盟许重寻。乱石悬崖僧易少，疏林浅薄寺难深。流泉药得何人病①，绝壁灵通古佛心②。老我泊然元会得，俯空一笑晚风临。
送子就试帖（宋·虞刚简）	儿有掌中杯但把，归期苦苦催奕世。衣冠仍上第公台，元自诗书里面来。秋色为渠开先我，梁山马首回猿鹤。莫轻窥蕙帐惊猜，苔步归休亦乐哉①。
南乡子（宋·虞刚简）　　押灰韵	儿有掌中杯。但把归期苦苦催。奕世衣冠仍上第，公台。元自诗书里面来。秋色为渠开。先我梁山马首回。猿鹤莫轻窥蕙帐，惊猜。抬步归休亦乐哉。
句（宋·虞刚简）　　押歌韵	天上人间元一气，如何顷刻烂樵柯①。
