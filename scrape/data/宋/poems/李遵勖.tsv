送僧归护国寺（宋·李遵勖）　　七言律诗　押东韵	雷海谭音出世雄，台岩香社冠禅丛。红炉点雪灵机密，翠径斑苔道步通。珠水滤罗晨漱净，豉莼萦箸午斋丰。归帆已应王臣供，金地天龙绕旧宫①。
望汉月/忆汉月（宋·李遵勖）	黄菊一丛临砌。颗颗露珠装缀。独教冷落向秋天，恨东君不曾留意。雕阑新雨霁。绿藓上，乱铺金蕊。此花开后更无花，愿爱惜、莫同桃李。
滴滴金（宋·李遵勖）	帝城五夜宴游歇。残灯外、看残月。都人犹在醉乡中，听更漏初彻。行乐已成闲话说。如春梦、觉时节。大家同约探春行，问甚花先发。
