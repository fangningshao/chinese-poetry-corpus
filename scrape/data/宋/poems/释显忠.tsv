南明山宝相寺十五题 三生像（宋·释显忠）　　五言律诗　押庚韵	胜域将垂迹，先闻钟梵声。术陀犹未降，宣老已三生。山接天门险，岩开月殿明。善财何处去，楼阁自峥嵘。
过溪口广慈院（宋·释显忠）　　七言律诗　押蒸韵	五马重来溪口寺，惟将属吏与门僧。盘云野径行千里，送目危台上百层。岩桧影寒犹带雪，溪流声涩未销冰。寻常地远无因到，空愧躬良二老朋。
南明山宝相寺十五题 三生像（宋·释显忠）　　五言律诗　押庚韵	胜域将垂迹，先闻钟梵声。术陀犹未降，宣老已三生。山接天门险，岩开月殿明。善财何处去，楼阁自峥嵘。
闲居（宋·释显忠）　　七言绝句　押元韵	竹里编茅倚石根，竹茎疏处见前村。闲眠尽日无人到，自有清风为扫门①。
南明山宝相寺十五题 其三 隐岳岩（宋·释显忠）　　押屋韵	融结自何时，曾为几陵谷。不见昔贤踪，空遗此岩腹。一径斸烟蓁，千里老云木。寻常人到稀，虎豹暗栖宿。
偈（宋·释显忠）	咄咄咄，海底鱼龙尽枯竭。三脚虾蟆飞上天，脱壳乌龟火中活①。
