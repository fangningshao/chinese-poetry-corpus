寿巩守（宋·刘季裴）　　七言律诗　押寒韵	正月从来号履端，那堪生日遇天官。万寻山岳才名重，千里江湖德量宽。菩萨像前开锦绣，老人星下爇旃檀。区区祝颂无他意，愿见灵椿度岁寒①。
寿朱守（宋·刘季裴）　　七言律诗　押阳韵	康鼎谈经世少双，一时文物动虞庠。江湖虽隔金闺籍，衣袖仍闻玉案香。墨客几年陪画隼，板舆平日到萱堂。时清身健堪行乐，未见荆榛老凤凰①。
