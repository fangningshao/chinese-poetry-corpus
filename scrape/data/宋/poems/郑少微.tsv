鹧鸪天（宋·郑少微）	谁折南枝傍小丛。佳人丰色与梅同。有花无叶真潇洒，不问胭脂借淡红。应未许，嫁春风。天教雪月伴玲珑。池塘疏影伤幽独，何似横斜酒盏中。
思越人/朝天子 集句（宋·郑少微）	欲把长绳系日难。纷纷从此见花残。休将世事兼身事，须看人间比梦间。红烛继，艳歌阑。等闲留客却成欢。劝君更尽一杯酒，赢得浮生半日闲。
