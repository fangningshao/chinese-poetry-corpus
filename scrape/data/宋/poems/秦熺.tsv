送舅氏王亨道知湖州（宋·秦熺）　　七言律诗　押东韵	暂别甘泉豹尾中，隼旟仍驻水晶宫。文昌地禁论思久，燕寝香凝簿领空。可但龚黄宜共理，使应颜谢与同风。饱闻回老榴皮字，试问溪头鹤发翁①。
游茅山题华阳观（宋·秦熺）　　七言绝句　押灰韵	家山福地古云魁，一日三峰秀气回。会散宝珠何处去，碧岩南洞白云堆①。
句（宋·秦熺）　　押寒韵	兢兢骄侈戒，誓不愧周官①。
