访苏黄遗墨（宋·查籥）　　五言律诗　押文韵	槛外滔滔水，岩前冉冉云。行人舟似叶，题墨藓生纹。岁月帆樯去，山川楚蜀分。十年三舣棹，永愧北山文①。
题卧龙山（宋·查籥）　　七言律诗　押蒸韵	山颠祠貌俨丹青，千载怀人为一登。隐隐故营连白帝，茫茫恨水向西陵。石根兰芷香无价，云顶松杉翠作层。人事天机古难料，诗成试语定中僧。
万州湖滩寄王夔州（十朋）（宋·查籥）　　押覃韵	满目暮山平远，一池云锦清酣。忽有钟声林际，直疑梦到江南①。
句（宋·查籥）　　押庚韵	浪痕自记岑彭□，冈势云依陆抗城（楚塞楼）。
