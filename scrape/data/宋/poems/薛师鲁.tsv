苦雪（宋·薛师鲁）　　五言律诗　押阳韵	六出夫何甚，经旬散野堂。喜心翻作厌，瑞物恐为殃。岁晚思新火，天寒望太阳。荒村风雪里，赖有隔年粮。
过王处士竹庄（宋·薛师鲁）　　七言律诗　押寒韵	临流结屋植琅玕，中有高人咏考槃。一曲秋烟青欲滴，满林春雨翠堪看。山僧过乞归云杖，渔父来分钓月竿。千古王猷惟此癖，但知此外别无欢①。
