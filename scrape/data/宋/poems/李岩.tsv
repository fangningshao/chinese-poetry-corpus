冬宿别业（宋·李岩）　　五言律诗　押寒韵	移榻三冬暮，联床半夜寒。不眠霜瓦晓，细语壁灯残。雁泽栖何定，鸰原且自宽。鸿飞非所羡，聊托一枝安。
玉井云根（宋·李岩）　　七言律诗　押寒韵	云根一窦发清澜，绀宇何须结绮栏。夜霄定知奎斗澈，浪翻应有蛰龙蟠。支机水沸银河涌，海眼秋清宝鉴寒。自是源泉开淑气，还看雪液更漫漫①。
