赞天童觉和尚（宋·释法智）　　押队韵	乌顶雪眉，云踪鹤态。貌出正偏，见非向背。芙蓉月照兮太白峰高，丹凤翔空兮琼林玉碎。觌面分明，两彩一赛①。
偈六首（宋·释法智）	真空不空，寥寥无影树头月。真色非色，隐隐不萌枝上花。威音路外芬芳，凤无依倚。空劫已前照耀，鹤不停机。更须一色功圆，便得同中有异。同中异，直下承当休拟议。夜来明月照芦花，鹤鹭并头踏雪睡。
偈二首（宋·释法智）　　押寒韵	明月高悬未照前，雪眉人凭玉栏干。夜深雨过风雷息，客散云楼酒碗乾。
