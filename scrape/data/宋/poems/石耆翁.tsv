鹧鸪天（宋·石耆翁）	借问枝头昨夜春。已传消息到柴门。频看秀色无多艳，拖得清香不见痕。山矗矗，水粼粼。村南村北冷销魂。人间不识春风面，羞见瑶台破月明。
蝶恋花（宋·石耆翁）	半夜六龙飞海峤。滉漾鳌波，露出珊瑚小。玉粉枝头春意早。东风未绿瀛洲草。姑射仙人真窈窕。净练明妆，如伴商岩老。梦入水云闲缥缈。一楼明月千山晓。
