饮酒（宋·赵必岊）　　押有韵	穷居无与娱，弱子戏我右。宁知千载前，不是桑榆友。今为骨肉亲，结爱岂不厚。不知后千载，当复如此否。且尽人间事，幽远非所叩①。
摸鱼儿（宋·赵必岊）	倚西风、招鸿送燕，年华今已如客。青奴一饷贪凉梦，昨夜酒红无力。愁似织。听鸣叶寒蝉，话到情无极。舞衣春入。叹带眼偷移，琴心不断，襟袖旧时窄。红尘陌。谁寄佳人消息。任他珠网瑶瑟。金钗两鬓霓裳曲，总是浪歌闲拍。长夜笛。且慢析轻匀，留醉酒垆侧。烟青雾白。望残照关河，晴云楼阁，何处是秋色。
