勉绳武王生（宋·赵汝谔）　　七言律诗	家世才名著论衡，君今正好继前程。开门且悟扶风业，阅市须耽洛邑经。道在虞翻应有述，学高韩愈岂无称。圣贤都属吾儒事，莫堕疏慵忝此生。
悼梁公（宋·赵汝谔）　　七言律诗	鹤发童颜两鬓星，一经庭训已成名。倏惊南岳长庚堕，怪底西岩暮日倾。爵锡九重恩正洽，骨埋三尺土犹馨。贤郎连步从阶上，次弟褒封到墓茔①。
