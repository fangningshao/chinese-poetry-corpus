送别严希孟（宋·史声）　　五言律诗　押尤韵	岁暮送行舟，寒烟古渡头。渚禽冲客起，野水带冰流。经史探深趣，江山属壮游。莫将和氏璧，轻向暗中投①。
题定慧院（宋·史声）　　七言律诗　押先韵	寺名定慧知何代，桥古碑横不记年。古树乱鸦啼晚照，故园新蝶舞春烟。十层宝塔化尘路，五色云衢散上天。惟有玉莲池内水，沧浪深处老龙眠。
句（宋·史声）	施食池腥龙戏钵，长明灯暗鼠偷油（中禅寺）。
