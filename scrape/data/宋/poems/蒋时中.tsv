贞义女祠（宋·蒋时中）	幼年曾读贞女碑，坐想濑水清涟漪。试来江东吊李白，瓣香敬谒贞女祠。平生不数子胥子，鞭平进诸何至此。有金投濑竟何为，当时岂为将军死。
黄山观（宋·蒋时中）	黄鹤山中黄鹤观，黄鹤仙人此修炼。功成羽化归丹丘，环佩珊珊度遥汉。昔闻有鸟名令威，去家千年今来归。仙人一去不复返，长松落雪秋霏霏①。
