宿西湖净寺听僧乐梵呗（宋·赵善漮）　　七言律诗　押东韵	天涯知己集琳宫，文武升沉气味同。仙乐几回来座上，梵音半夜落天中。幻身何日脱尘劫，慧眼于今识色空。兴尽归来情不尽，晨昏隐隐丽谯东①。
游西山（宋·赵善漮）　　七言律诗　押尤韵	閒向西山顶上游，碧天高挂晚云收。雨馀花气浓如酒，风鼓松声冷似秋。险句每惊神鬼泣，雅怀不贮古今愁。恍疑身在蓬莱境，笑指前溪当弱流。
