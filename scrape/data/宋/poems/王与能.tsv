游洞霄宫（宋·王与能）　　五言律诗　押庚韵	洞霄飞杖屦，人境共真清。天柱擎峰出，丹泉迸霤生。栖岩遗隐迹，漱石洗虚名。珍重乐斯者，微吟谩纪行①。
赓翠蛟亭韵（宋·王与能）　　七言律诗	灵砂九转鍊金顽，留得丹泉在此间。明月清风谁管领，洞天福地占幽闲。岩巅雪涌金波立，石罅潮生银屋翻。句续坡仙怀古意，梅花也觉带欢颜①。
