次韵答李景阳（宋·柯举）　　五言律诗　押侵韵	客有扣舷者，悠然太古音。风清来水面，月白满江心。世既叹途绝，君何爱我深。愧将瓦缶句，聊以答南金。
游华严寺（宋·柯举）　　七言律诗　押先韵	旧游曾记此山川，万事回头一梦然。蚤岁不知人易老，晚年方信世无禅。樵歌牧唱千村暮，莺语花香二月天。人境了然描不就，山僧对我更谈玄①。
