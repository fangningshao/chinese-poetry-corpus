白鹤关（宋·赵端行）　　五言律诗　押删韵	危亭石作关，假道一跻攀。白鹤何年去，青松尽日闲。坐时闻远水，望处小他山。衲子云衣厚，寒犹宿此间①。
少稷赋十二相属诗戏赠（宋·赵端行）	不用为鼠何数奇，饭牛南山聊自怡。探穴取虎有奇祸，守株伺兔非全痴。文成雕龙成卷轴，画蛇失杯坐添足。走马章台忆旧游，岁月才惊羊胛熟。羊（疑当作六）窗要自息猕猴，异□（当夺鸡字）无应心日休。白衣苍狗变化见，世事何如牧猪戏①。
