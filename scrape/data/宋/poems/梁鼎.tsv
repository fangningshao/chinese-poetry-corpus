送僧归天宁万年禅院（宋·梁鼎）　　七言律诗　押麻韵	谈空玉殿君恩厚，归兴兰舟泽国赊。禅室冷思沧海雪，吟楼晴忆赤城霞。经吴屐滑当梅雨，到寺衣香近桂花。深愧尘缨未能去，石桥前瀑共尝茶①。
题仙都山（宋·梁鼎）　　五言排律　押尤韵	黄帝升天台，高名壮斗牛。孤根斜照水，寒色不知秋。藐与群峰并，圆如一笋抽。晓妨残月下，晴碍落星流。危定胜昆阆，登应见沃洲。爱深无尽处，目极更迟留①。
