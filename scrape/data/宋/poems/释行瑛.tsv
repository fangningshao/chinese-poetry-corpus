偈十六首（宋·释行瑛）　　押麻韵	大千沙界是吾家，隐显何曾有等差。为报人天高著眼，优昙花异世间花。
东溪闲居示众偈（宋·释行瑛）	联络藤萝一径，行穷始到松门。篱畔野华不艳，堂前流水非喧。午饭龙离铁钵，夜深月落金盆。此是真修行处，何人得意忘言。灵山河沙圣众，黄梅七百高僧。悟华晓称迦叶，传衣夜唤卢能。心自本来不有，法道得了何曾。斋后酽茶三盏，丛林一任喧腾①。
偈（宋·释行瑛）	登山须到顶，入海须到底，学道须到佛祖道不得处。若不如是，尽是依草附木底精灵，吃野狐涕唾底鬼子①。
