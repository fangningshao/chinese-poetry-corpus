吟赠梦英大师（宋·王著）　　七言律诗	到处闻人乞篆踪，学来年久有深功。墨池阔类湘江水，笔冢高齐太华峰。金锡罢飞新解虎，铁盂收掌旧降龙。知师吟恋烟村景，不肯回头望九重①。
禁林宴会之什（宋·王著）　　七言排律　押真韵	文明天子重词臣，圣制褒扬日月新。宸翰特颁仙署额，皇风先发玉堂春。虬龙逸势诚难伏，鸾鹤回翔信得真。齐武任誇非入妙，汉章虽巧未通神。匪唯炫耀鳌宫客，兼是辉华凤阁人。幸接英儒同赞咏，辄书狂斐继清尘①。
