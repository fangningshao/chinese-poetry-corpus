瑞鹤仙（宋·俞良）	春闱期近也，望帝京迢递，犹在天际。懊恨这双脚底。不惯行程，如今怎免得，拖泥带水。痛难禁、芒鞋五耳。倦行时、着意温存，笑语甜言安慰。争气。扶持我去，选得官来，那时赏你。穿对朝靴，安排在轿儿里。抬来抬去，饱餐羊肉滋味。重教细腻。更寻对、小小脚儿，夜间伴你。
鹊桥仙 其一（宋·俞良）　　押遇韵	来时秋暮。到时春暮。归去又还秋暮。丰乐楼上望西川，动不动八千里路。青山无数。白云无数。绿水又还无数。人生七十古来稀，算恁地光阴来得几度。
