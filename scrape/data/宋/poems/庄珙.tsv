鉴轩（宋·庄珙）　　五言律诗　押支韵	凿地一鉴小，清照远山眉。不起奔雷浪，微生濯月漪。林深来①属玉，萍碎引伊尼。缅想人中镜，披云睹②更奇。
深静堂（宋·庄珙）　　七言律诗　押先韵	卜筑愔愔不记年，蒲团布衲①夙因缘。一灯明灭照秋雨，残炷有无萦暮烟。空谷风篁自成韵，虚窗霜叶警安禅。昔游尚记春强半，幽鸟相呼细柳眠。
