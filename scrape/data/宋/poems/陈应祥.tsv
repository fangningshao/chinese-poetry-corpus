西兴晚望（宋·陈应祥）　　五言律诗　押麻韵	晚色催吟思，江风掠断霞。乱乌投岸木，幽鹭集河沙。月出海门近，人归渡口哗。会须操舴艋，随处是天涯①。
寄淮南亲旧（宋·陈应祥）　　七言律诗　押先韵	一别淮南二十年，寿阳风物想依然。秋深峡石山头寺，夜静浮桥月下船。茅酒沽来常满斗，白鱼买得不论钱。甚时脱此尘埃地，快意飞帆入楚烟①。
