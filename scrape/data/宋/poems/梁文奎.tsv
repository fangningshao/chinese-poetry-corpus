迎翠楼自赋（宋·梁文奎）　　五言律诗　押灰韵	江山诗兴动，宇宙画图开。风捲软红去，云迎霏翠来。行藏老身矣，临眺意悠哉。倚遍栏杆曲，残阳入酒杯①。
题增城进士单有明清白传家卷（宋·梁文奎）	清如增江水，白如白石山。羡尔清白人，栖迟山水门。至清不可淆，至白不可淫。传子复传孙，一心如一辙。山同今古色，水同今古流。载阅清白卷，山水两悠悠。
