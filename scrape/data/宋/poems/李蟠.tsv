送德基（宋·李蟠）　　五言律诗　押真韵	单阏多馀庆，清时得伟人。德隆荀氏操，学慕孟轲醇。久愧沟中断，常亲席上珍。征帆忽西去，怅望宛溪滨①。
辰光门（宋·李蟠）　　七言律诗　押真韵	北林苍翠拱岩闉，中起红楼迥照人。四面山河千古在，百年城市一朝新。夜深灯火明沙路，秋冷笙歌拥画轮。莫讶使君频宴乐，欲令盍郡物皆春①。
