贺乔丞相 其二（宋·厉寺正）　　五言律诗　押盐韵	孔山民具瞻，位高心愈谦。待人冬日暖，持己晓霜严。善类藉培植，贤材无滞淹。更栽椿百本，岁岁绿阴添。
贺郑丞相（宋·厉寺正）　　七言绝句　押宥韵	天地钟奇在鄞鄮，代产真儒傅衮绣。明良千载会风云，虎拜万年同国寿。
贺乔丞相 其一（宋·厉寺正）　　押梗韵	乔年国同永，寿星秋见丙。社稷资夹扶，乾坤赖重整。善胜在不争，镇浮惟以静。金鉴上千秋，爱君时戒警。
万年欢 寿乔丞相（宋·厉寺正）	卫武期颐，与文公福艾，俱号贤相。今我元台，齿德又居其上。玉立擎天一柱，似泰华、气凌秋庄。明良会，千载风云，长为龙衮凭仗。清知孔山叠嶂。有猿吟鹤舞，日俟鸠杖。无忝苍生依依，未容高尚。待整顿、乾坤了当，与蓬岛、神仙来往。摩铜狄，点检笙歌，菊浮香泛新酿。
