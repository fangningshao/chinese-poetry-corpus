送张君宰吴江（宋·王介）　　五言律诗　押寒韵	乍被轩绥宠，新辞计省繁。三江吴故国，百里汉郎官。烟水莼芽紫，霜天橘颗丹。优游民政外，风月即清欢①。
郑氏馆中书事（宋·王介）　　五言律诗　押先韵	今年移砚席，又上白云边。夜气清于水，春愁薄似烟。庭前松已脑，门外柳应绵。尤喜安床处，更深无杜鹃①。
洞霄宫（宋·王介）　　七言律诗　押侵韵	飘飘辽鹤去难寻，野客重来叹复吟。许迈林中丹灶冷，郭文山上白云深。南陵事迹都非昔，北岭归期直到今。珍重玉京无限意，待将功节养高岑①。
出知湖州（宋·王介）　　七言绝句　押歌韵	吴兴太守美如何，太守从来恶祝蛇。生若不为上柱国，死时犹合替阎罗①。
句（宋·王介）　　押齐韵	上林春色好，携手去来兮（赠人应举）。
