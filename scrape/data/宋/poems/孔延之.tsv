顶山寺（宋·孔延之）　　七言律诗　押先韵	高山峰顶欲参天，蓄怪储灵远近传。云岫万重围净土，石门千丈落飞泉。群居在昔论三益，少别于今已十年。绕槛穿云似蝴蝶，梦魂何夕不翩翩①。
七星岩（宋·孔延之）　　七言绝句	隐安楼阁贯空嵌，绝顶磨霄凝翠岚。若到白云犹未半，凭君更上七星岩①。
句（宋·孔延之）　　押虞韵	天目远随双凤落，海门遥蹙两潮趋①。
