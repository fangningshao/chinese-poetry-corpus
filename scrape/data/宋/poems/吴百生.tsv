宫词四首（宋·吴百生）　　五言律诗　押东韵	妙选昭阳进，羞花妒六宫。行阶莲落地，随御柳含风。按舞天光近，徵歌烛影红。夜深金殿合，环佩月明中。
莫釐远眺（宋·吴百生）　　五言律诗　押尤韵	金庭隔尘耸，玉柱插天浮。石古不知岁，溪虚长欲秋。绣重红错翠，锦簇阁兼楼。望里三州远，吟边松月留。
乌夜啼（宋·吴百生）　　押阳韵	夜夜乌来啼未央，明月出户空飞霜。吹笳征夫不就寝，宫筵列烛声满堂①。
