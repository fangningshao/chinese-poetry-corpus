罗仙观（宋·葛敏修）　　七言律诗　押元韵	罗仙一去二百载，马迹飞桥今尚存。鹤驭不为缑氏岭，桃花空出武陵源。千年光景驰驹隙，三级波涛透禹门。欲见此翁论此事，夜深无梦入庄魂①。
题南华竹轩（宋·葛敏修）　　七言绝句　押庚韵	不用山僧供帐迎，世间无此竹风清。独拳一手支颐卧，偷眼看云生未生①。
句（宋·葛敏修）	一泻三百里，列为十八滩（赣石）。
