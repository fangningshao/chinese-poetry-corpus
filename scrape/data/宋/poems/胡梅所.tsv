仙亭岩（宋·胡梅所）　　七言律诗	仙子高栖海上山，一尘不到石台间。鹤随仙客收棋去，龙伴山僧采药还。风送白云归洞口，钟随明月到人间。不须再问神仙事，花落花开暑又寒①。
石禅床（在鹤鸣山）（宋·胡梅所）　　七言绝句	空山危石平如掌，云岭苔封自昔时。不识山僧曾坐处，几回弹舌雨龙归。
桃园（宋·胡梅所）　　七言绝句　押真韵	洞门无锁白云深，同日闲表一问津。安待霄时■①桃者，相逢花下说前因。
诵经石（宋·胡梅所）　　七言绝句　押东韵	昔人曾此月明中，扫石焚香礼碧空。千载台空人不见，野花啼鸟自春风。
千人洞（宋·胡梅所）　　七言绝句	天生岩穴受千人，隐隐峦深隔□尘。不识人间经几劫，洞门依旧锁闭云①。
