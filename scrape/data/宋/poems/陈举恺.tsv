过姑蔑道中（宋·陈举恺）　　五言律诗　押东韵	姑蔑古城暮，山川近不同。草黄秋过雨，树暗晚生风。流水中分郭，飞桥下应虹。未须追往事，回首送冥鸿①。
龙邱山（宋·陈举恺）	九峰湿翠秋光凝，亭亭出水芙蓉净。崔巍怪石距若虎，合沓奇峰驰八骏。山深古寺隔红尘，时有天风度幽磬。岂惟清赏玩心目，况有高人寄真隐。自惭奔走红尘客，何由得遂山林性。长歌聊复赋重游，不用悬岩刻名姓①。
