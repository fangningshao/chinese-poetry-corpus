读晁错传（宋·许氏）　　七言律诗　押支韵	匣剑未磨晁错血，已闻刺客杀袁丝。到头昧却人心处，便是欺他天道时。痛矣一言偷害正，戮之万段始为宜。邓公坟墓知何处，空对斯文有泪垂。
上郑毅夫（宋·许氏）　　七言律诗　押真韵	明时乐事输诗酒，帝里风光剩占春。况是白衣重得侣，不堪青旆自招人。早知玉漏催三鼓，肯把金貂换百巡。大抵仁人怜气类，不教孤客作囚身①。
