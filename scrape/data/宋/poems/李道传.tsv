谒和靖先生虎丘祠堂（宋·李道传）	涵养当用敬，进学在致知。如车去只轮，跬步不可之。夫子受师说，惟敬实所持。升堂逮易箦，参倚日在斯。遗言落人间，取论极研几。是心要收敛，中不容毫釐。大学著明法，格物乃阶梯。放心苟不收，■（穴/射）格将安为。古人贵为己，末习多外驰。岂无实践者，兹焉当孰归。晚生拜遗像，敷衽跪陈词。愿言予服膺，没齿终不渝①。
