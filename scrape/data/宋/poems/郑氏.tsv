勉子（宋·郑氏）	夏日林间风，汝父心樊笼。冬寒一炉火，严凝我独坐。汝父为官逋，四海镇区区。别汝始经年，汝父鬓皤然。岁寒霜雪落，此景谁能觉。近闻汝知音，两补未入学。亲戚无常心，以此加轻薄。兄姊暗攒眉，父母非惊愕。知汝负天才，误失不为错。远远报汝知，旅怀保安乐。经史多贯串，德业加磨琢。交友用慎择，出处当执卓。京国繁华地，人心险丘壑。切切遵予言，勿为外物铄。文行天所祐，仙桂在掌握。衣锦归故乡，双亲乃欢跃①。
