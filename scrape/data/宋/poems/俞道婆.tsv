婆子偷赵州笋因缘颂（宋·俞道婆）　　七言绝句	虎穴魔宫到者稀，老婆失脚又怀疑。赵州吃掌无人会，直至如今成是非①。
马祖不安因缘颂（宋·俞道婆）	日面月面，虚空闪电。虽然截断天下衲僧舌头，分明祇道得一半①。
答琅琊问无位真人偈（宋·俞道婆）　　押真韵	有一无位人，六臂三头努力嗔。一擘华山分两路，万年流水不知春。
