赞五祖和尚（宋·释宗元）	貌古而清，语俚而新。同乎流俗，大有径庭。常心是道，杀人活人。使当时磨下玉洁冰清，则杨岐一宗未必中兴者也。
赞大慧和尚（宋·释宗元）	世尊去世，二千馀年，到此尊慈，恰五十代。渠以壁上安灯盏，雨前置酒台。闷来打三碗，何处得愁来。颂清净行者不入涅槃，破戒比丘不堕地狱，佛法兴衰可见也①。
赞达磨大师（宋·释宗元）　　押纸韵	十万里来卖口嘴，宜乎打落当门齿，面壁九年谁采你。深雪之中若不得救苦救难观世音菩萨，有甚面目归乡里。
