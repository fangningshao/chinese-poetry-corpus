游浯溪（宋·刘用行）　　七言律诗　押东韵	禄儿岂解倾唐祚，独使斯文寿两翁。蜀道至今遗旧话，湘流澈底照孤忠。摧风溜雨中兴字，转地回天克复功。人说苍崖磨向尽，不知磨尽几英雄①。
无为县斋古梅（宋·刘用行）　　七言律诗　押麻韵	疏疏密密卧檐牙，古县清贫有此花。彭泽菊松无酝藉，河阳桃李太铅华。临池照影成双好，与雪争辉自一家。消得抱琴鸣膝上，夜深燃烛对琼葩①。
