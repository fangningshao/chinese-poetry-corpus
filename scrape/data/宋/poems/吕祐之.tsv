题议门胡氏华林书院（宋·吕祐之）　　七言律诗　押虞韵	几朝旌表映门闾，更赏林园入画图。廷诏总宜名让水，树巢多恐是慈乌。花迎客馆清香远，竹绕书堂气节殊。我直紫垣无路到，乱云芳草隔洪都①。
禁林宴会之什（宋·吕祐之）　　七言排律　押侵韵	高会蓬瀛振德音，崇贤同庆湛恩深。瑞融云露飞宸翰，荣下烟霄饰禁林。凤藻镶奇清击石，龙文模琢丽雕金。辞臣喜适逢时愿，睿眷殊敦好士心。华照北门张组绣，秘逾东序敌球琳。玉堂宴罢尤知幸，御榜天章岂易寻①。
