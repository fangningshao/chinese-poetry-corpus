送程给事知越州（宋·郑穆）　　七言律诗　押先韵	菟符优寄宠清贤，邸吏相惊印绂鲜。方面几称良太守，名区今作小神仙。夏王古穴幽藏怪，贺监明湖冷浸天。为语钱塘二千石，诗筒频发渡江船①。
赠仙居宰陈述古（宋·郑穆）　　押阳韵	我爱仙居宰，隆时起四方①。青衿游户闼，逢掖在轩堂。自昔风蛮貊，于今邑校庠。贺衙闻劝学，耆耋涕彷徨。
