宿冲佑观（宋·车柬）　　七言律诗　押先韵	才说升真意豁然，此行却喜结仙缘。步穿空翠云生脚，仰看飞流雪满肩。控鹤不来春寂寂，卧龙无底月娟娟。飘然便作乘风想，不待丹成到九天①。
谒文公祠（宋·车柬）　　七言律诗　押鱼韵	世间万境一蘧庐，与道俱存是此书。千载归来人化鹤，满腔真乐我知鱼。要将德业参天运，莫把光阴掷岁馀。静里功夫终透澈，一庭明月夜窗虚①。
