禁林宴会之什（宋·潘慎修）　　七言排律　押先韵	红药深严肃广筵，嘉招仍许厕群仙。忽窥宸翰云龙动，乍揭天辞日月悬。散作楷模争宝惜，永刊金石共流传。况当枚马从容地，仍集班扬侍从贤。敢窃休明为盛观，愿陈风咏播薰弦。不辞胜引承欢醉，长洽升平亿万年①。
句（宋·潘慎修）　　押萧韵	如今纵得仙翁术，也怯君王四路饶（侍棋）。
