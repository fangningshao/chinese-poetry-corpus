朱陵洞（宋·李思聪）　　七言律诗　押删韵	灵峰七十二巑岏，紫盖芙蓉杳霭间。影浸潇湘盘地脉，秀擎翼轸插天关。真君玉册光千古，赤帝璇宫镇八蛮。好比吾皇大椿算，万年松在最高山①。
金城山（宋·李思聪）　　七言绝句　押虞韵	杏花洞天路崎岖，曾见千年石斛奴。试问金城山里事，只言仙境似蓬壶。
云山（宋·李思聪）　　七言绝句　押寒韵	水石光涵千里色，川林阴翠湿芝兰。杏花坞接投龙洞，瀑溅苍崖鹤骨寒①。
