念奴娇 庆朱察推（宋·高子芳）	葱葱佳气，人都道、今日垂弧令旦。怪得欢声如鼎沸，准拟华堂开宴。三虎容仪（三子），二乔态度（二宠是姊妹），争捧金杯劝。瑶池王母，何妨引领仙眷。况有道骨仙风（致仕奉道），灵丹秘诀，钟鼎何心恋。却笑玉阶轩冕客，难脱功名羁绊。萧散陶篱，徜徉裴野，风月堪为伴。拳拳祝颂，寿龄期等龟算。
菩萨蛮 寿夫人（宋·高子芳）	去年曾祝夫人寿。今岁也又还依旧。鬓绿与颜朱。神仙想不如。骨相真难老。疑是居蓬岛。那更舞霓裳。笙歌溢画堂。
