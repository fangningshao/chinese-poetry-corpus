题竹轩（宋·方洵武）　　七言绝句　押侵韵	劲节孤根得地深，清虚谁识子猷心。当时不是琅玕种，月下何由听凤琴。
题宁国院十全堂（宋·方洵武）	卢扁不世出，死生非在人。草木孕妙理，金玉潜至神。用之固有序，品制非君臣。世之挟术者，不啻空中尘。悉以利自售，幽枉何由伸。韫公药之师，所得无非真。构堂备观寂，榜墨如堆云。再味维摩言，深悯芭蕉身。我病众生病，当推病之因。诸幻起诸妄，勿药常欣欣①。
