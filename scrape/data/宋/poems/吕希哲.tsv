和尧夫打乖吟（宋·吕希哲）　　七言律诗　押真韵	先生不是闭关人，高趣逍遥混世尘。得志须为天下雨，放怀聊占洛阳春。家无甔石宾常满，论极①锱铢意始新。任使终身卧安乐，一毫何费养天真②。
绝句（宋·吕希哲）　　七言绝句　押删韵	老读文书兴易阑，须知养病不如闲。行林瓦枕虚堂上，卧看江南雨后山①。
登单州城楼（宋·吕希哲）　　七言绝句　押先韵	断霞孤鹜欲寒天，无复青山碍目前。世路崎岖饱经历，始知平地是神仙。
句（宋·吕希哲）　　押东韵	将谓清风全扫地，世间今复有卢鸿（寄晁以道）。
