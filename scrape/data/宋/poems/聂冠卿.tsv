多丽（宋·聂冠卿）	想人生，美景良辰堪惜。向其间、赏心乐事，古来难是并得。况东城、凤台沁苑，泛清波、残照金碧。露洗华桐，烟菲丝柳，绿阴摇曳，荡春一色。画堂回、玉簪琼佩，高会尽词客。清歌久、重燃绛蜡，别就瑶席。有翩若惊鸿体态，暮为行雨标格。逞朱唇、缓歌妖丽，似听流莺乱花隔。慢舞萦回，娇鬟低亸，腰肢纤细困无力。忍分散、彩云归后，何处更寻觅。休辞醉，明月好花，莫漫轻掷。
