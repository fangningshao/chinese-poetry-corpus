瀛岩（宋·高袭明）	温台万丘壑，走遍成重胝。佳山落床头，咫尺反不知。我闻野老说，山乃神所移。蓬莱本三峰，一峰今失之。上干云霓秀，下压鳌背攲。夜半见海日，紫晕开咸池。魑魅看老木，狂鼯向人啼。危亭无遗栋，绝壁无旧题。夫子勇我过，竦身敢独跻。我病不能从，梦寐常追随。秋风海上来，霜清鲈正肥。行寻越溪鞅，肃此尘外鞿①。
