龙王庙云平阁（宋·于革）　　七言律诗　押删韵	枯梢突兀天风外，翠霭氤氲水石间。□吏不容今日去，老夫赢得片时闲。烟波艇子东西客，霜岸钟声上下山。解后真成观物化，白鸥无数舞江湾①。
春晚（宋·于革）　　七言绝句　押齐韵	舍南舍北草萋萋，原上行人路欲迷。已是春寒仍禁火，楝花风急子规啼①。
咏笺（宋·于革）　　七言绝句　押先韵	七八叶芦秋水里，两三个雁夕阳边。笔头到处浑无碍，扫破寒潭一簇烟①。
清都观（宋·于革）　　七言绝句　押庚韵	石坛雨洗月华新，白帢青藤曳履行。老桧不知仙驭远，屋头犹带玉箫声①。
