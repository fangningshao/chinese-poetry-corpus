宿禅房院（宋·程祁）　　五言律诗　押阳韵	山庵极回互，禅房深晦藏。红尘来不到，虚室自生凉。好鸟时孤啭，幽兰静亦香。征车又晓去，终恨世缘长。
再宿禅房院五首（宋·程祁）　　五言律诗　押先韵	作意寻兰若，重来是有缘。眼前真是喜，境熟故依然。归迹休论静，收心莫话禅。廊虚剩看月，照影枕书眠。
挽三灵山人（宋·程祁）　　五言律诗　押文韵	昔读先生传，埋铭属鄙文。里门经岁别，人事一朝分。宿诺成虚语，遗言忍重闻。伤心吟楚些，知我不欺君①。
宴集（宋·程祁）　　七言绝句　押虞韵	九老当年乐有馀，于今五老更欢娱。乔松百尺倚天外，也许蒿莱入画图①。
再宿禅房院五首 其四（宋·程祁）	策策日乾禾，萧萧风晚木。秋容全未老，岁事十分熟。寺古断行迹，林幽聊税足。遥闻击壤响，知是先年曲。
