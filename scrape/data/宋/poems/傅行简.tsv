题仓部袁公灼像（宋·傅行简）　　七言律诗　押支韵	筮仕当前职度支，平衡清操畏人知。宣恭在位和同列，理学传家重一时。能击武臣强似虎，宁□宰执怒如狮。□□犹有弦歌化，治谱真堪百世师。
题博士袁公文苑像（宋·傅行简）　　七言律诗	禽鸟春风乐与同，有将理趣道儒宗。两朝褒赏衣冠旧，一德充融礼乐隆。天地无心驰电马，人民有望慰云龙。馀年八十无全食，独抱青山继祖风①。
