书苏州厅壁（宋·孙冕）　　七言律诗　押真韵	人生七十为鬼邻，已觉风光属别人。莫待朝廷差致仕，早谋泉石养闲身。去年河北曾逢李①，今日淮西又见陈②。寄语姑苏孙刺史，也须抖擞老精神③。
送新知永州陈秘丞瞻赴任（宋·孙冕）　　七言律诗　押阳韵	桂林南面近徵黄，又爱江乡出帝乡。新命不辞提郡印，旧山重喜过衡阳。楼台满眼潇湘色，道路迎风橘柚香。知有太平经济术，政闲时节好飞章①。
句（宋·孙冕）　　押哿韵	可怜遐地产，常化燎原火①。
