送僧还日本（宋·窦从周）	榜人理行舻，日出江水平。扶桑渺何许，万里浮沧溟。上人国之彦，夙悟最上乘。慕此中华风，一锡事游行。名山与奥谷，足迹已遍经。曰予处阛阓，幸矣识韩荆。论诗坐终日，问法天花零。相得臭味同，蔼蔼芝兰馨。岂比钱刀徒，市利纷以营。去去须臾间，何以展我情。江草色萋萋，江花亦冥冥。浮云聚复散，不能常合并①。
