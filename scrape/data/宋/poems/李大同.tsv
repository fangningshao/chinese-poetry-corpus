闻兄茂钦靖节蕲州报（宋·李大同）　　七言律诗　押阳韵	狼烽递驿浩茫茫，遂以孤城为国亡。骨肉空教撑远目，貔貅何自□岩疆。飞缨惨绝羁南越，宝剑谁能借上方。挥泪汨罗招不得，恼人风雨旧池塘①。
蔡谟公归田赠别（宋·李大同）　　七言律诗　押萧韵	法持三尺弼皇尧，盛德英风满市朝。千里关山思召伯，十年海内重皋陶。遨游上界星辰近，出入中天雨露饶。何用烧灯歌法活，只须洗耳听鸣韶①。
白泽荷花（宋·李大同）　　七言绝句　押虞韵	故老相传白泽湖，旌阳一濯洁难污。只今尚见荷花在，未识神仙更有无①。
句（宋·李大同）　　押冬韵	曾上蓬莱第一峰，夕阳留住且从容（却聘）。
