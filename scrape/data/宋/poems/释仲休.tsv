云门峰（宋·释仲休）　　五言律诗　押萧韵	鹤唳峰前路，行行世虑消。萝交藏石窦，云破露山椒。树老形多怪，人闲色似骄。谁同访诸谢，烟草满溪桥①。
游梅山寺（宋·释仲休）　　七言律诗　押元韵	世续香灯演圣言，再新华构称凭轩。阴阴松色连僧阁，飋飋波声入寺门。飞鹭衔鱼离浅濑，残云带雨渡遥村。沃洲相较应相近，树杪啼烟祇欠猿①。
