岩豅寺（宋·释道常）　　七言律诗　押虞韵	女娲补天天不疏，精卫填海海欲枯。留馀乱石龙下蛰，结兹古洞神中刳。三冬温温等毡帐，六月凛凛同冰壶。致身岩壑真胜地，寓目尘寰皆畏途①。
溅玉亭（宋·释道常）	我名溅玉亭，五字仍一扫。苍崖立积铁，悬瀑翻轻缟。霏霏冰奁倾，粲粲玉匣倒。殷勤点翠竹，散漫沾芳草。喧轰雷霆怒，澒洞金石考。直疑青山严，顿失赵盾杲。飞帘吹不断，接影照逾皓。初非智巧成，端自神物造。凭栏熟自听，归来想怀抱。拂除朱丝弦，写之流水操。
偈答百丈僧（宋·释道常）	不要三乘要祖宗，三乘不要与君同。君今欲会通宗旨，后夜猿啼在乱峰①。
