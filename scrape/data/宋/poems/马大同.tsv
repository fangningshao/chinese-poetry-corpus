题龙潭石岩（宋·马大同）　　七言律诗　押庚韵	揽辔观风只课程，风云要挹楚乡清。晨旌几碍观山目，夜柝翻惊梦月情。观者宁知部使者，平生元是老书生。沧浪何处无人识，欲往从之一濯缨①。
过九疑（宋·马大同）　　七言绝句　押先韵	帝德于今祀万年，如何遗像托疏椽。凭谁为假丹青手，付与梅仙十万钱①。
过九疑（宋·马大同）　　七言绝句　押豪韵	平生梦想九疑高，原隰驱驰敢惮劳。肃肃衣冠朝帝所，此行端不为游遨。
