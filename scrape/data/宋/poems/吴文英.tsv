琐窗寒 无射商，俗名越调，犯中吕宫，又犯正宫玉兰（宋·吴文英）	绀缕堆云，清腮润玉，汜①人初见。蛮腥未洗，海客一怀凄惋。渺征槎、去乘阆风，占香上国幽心展。□遗芳掩色，真姿凝澹，返魂骚畹。一盼。千金换。又笑伴鸱夷，共归吴苑。离烟恨水，梦杳南天秋晚。比来时、瘦肌更销，冷熏沁骨悲乡远。最伤情、送客咸阳，佩结西风怨。
垂丝钓（宋·吴文英）	听风听雨，春残花落门掩。乍倚玉阑，旋剪夭艳。携醉靥。放溯溪游缆。波光闪。映烛花黯淡。碎霞澄水，吴宫初试菱鉴。旧情顿减。孤负深杯滟。衣露天香染。通夜饮。问漏移几点。
尉迟杯 夹钟商，俗名双调赋杨公小蓬莱（宋·吴文英）	垂杨径。洞钥启、时见流莺迎。涓涓暗谷流红，应有缃桃千顷。临池笑靥，春色满、铜华弄妆影。记年时、试酒湖阴，褪花曾采新杏。蛛窗绣网玄经，才石研开奁，雨润云凝。小小蓬莱香一掬，愁不到、朱娇翠靓。清尊伴、人闲永日，断琴和、棋声竹露冷。笑从前、醉卧红尘，不知仙在人境。
东风第一枝（宋·吴文英）	倾国倾城，非花非雾。春风十里独步。胜如西子妖娆，更比太真淡泞。铅华不御。漫道有、巫山洛浦。似恁地、标格无双，镇锁画楼深处。曾被风、容易送去。曾被月、等閒留住。似花翻使花羞，似柳任从柳妒。不教歌舞。恐化作、綵云轻举。信下蔡阳城俱迷，看取宋玉词赋。
渡江云三犯/渡江云 中吕商，俗名小石调西湖清明（宋·吴文英）	羞红颦浅恨，晚风未落，片绣点重茵。旧堤分燕尾，桂棹轻鸥，宝勒倚残云。千丝怨碧，渐路入、仙坞迷津。肠漫回，隔花时见，背面楚腰身。逡巡。题门惆怅，堕履牵萦，数幽期难准。还始觉、留情缘眼，宽带因春。明朝事与孤烟冷，做满湖、风雨愁人。山黛暝，尘波澹绿无痕。
秋霁（宋·吴文英）	一水盈盈，汉影隔游尘，净洗寒绿。秋沐平烟，日回西照，乍惊饮虹天北。綵兰翠馥。锦云直下花成屋。试纵目。空际醉来，风露跨黄鹄。追想缥缈，钓雪松江，恍然烟蓑，秋梦重续。问何如、临池鲙玉。扁舟空舣洞庭宿。也胜饮湘然楚竹。夜久人悄，玉妃唤月归来，挂笙声里，水宫六六。
霜叶飞 黄钟商重九（宋·吴文英）	断烟离绪。关心事，斜阳红隐霜树。半壶秋水荐黄花，香噀（喷水也）西风雨。纵玉勒，轻飞迅羽。凄凉谁吊荒台古？记醉踏南屏，彩扇咽、寒蝉倦梦，不知蛮素。聊对旧节传杯，尘笺蠹管，断阕经岁慵赋。小蟾斜影转东篱，夜冷残蛩语。早白发、缘愁万缕。惊飙从卷乌纱去。漫细将、茱萸看，但约明年，翠微高处。
瑞鹤仙 其一 林钟羽，俗名高平调（宋·吴文英）	泪荷抛碎璧。正漏云筛雨，斜捎窗隙。林声怨秋色。对小山不迭，寸眉愁碧。凉欺岸帻。暮砧催、银屏剪尺。最无聊、燕去堂空，旧幕暗尘罗额。行客。西园有分，断柳凄花，似曾相识。西风破屐。林下路，水边石。念寒蛩残梦，归鸿心事，那听江村夜笛。看雪飞、蘋底芦梢，未如鬓白。
瑞鹤仙 其二（宋·吴文英）	晴丝牵绪乱。对沧江斜日，花飞人远。垂杨暗吴苑。正旗亭烟冷，河桥风暖。兰情蕙盼。惹相思、春根酒畔。又争知、吟骨萦消，渐把旧衫重剪。凄断。流红千浪，缺月孤楼，总难留燕。歌尘凝扇。待凭信，拌分钿。试挑灯欲写、还依不忍，笺幅偷和泪卷。寄残云、剩雨蓬莱，也应梦见。
瑞鹤仙 其三 赠丝鞋庄生（宋·吴文英）	藕心抽莹茧。引翠针行处，冰花成片。金门从回辇。两玉凫飞上，绣绒尘软。丝絇①侍宴。曳天香、春风宛转。傍星辰、直上无声，缓蹑素云归晚。奇践。平康得意，醉踏香泥，润红沾线。良工诧见。吴蚕唾，海沉楦。任真珠装缀，春申客屦，今日风流雾散。待宣供、禹步宸游，退朝燕殿。
瑞鹤仙 其四 丙午重九（宋·吴文英）	乱云生古峤。记旧游惟怕，秋光不早。人生断肠草。叹如今摇落，暗惊怀抱。谁临晚眺。吹台高、霜歌缥缈。想西风、此处留情，肯著故人衰帽。闻道。萸香西市，酒熟东邻，浣花人老。金鞭騕袅。追吟赋，倩年少。想重来新雁，伤心湖上，销减红深翠窈。小楼寒、睡起无聊，半帘晚照。
瑞鹤仙 其五 寿史云麓（宋·吴文英）	记年时茂苑。正画堂凝香，璇奎初焕。天边岁华转躜九重春近，仙桃传宴。银罂翠管。宝香飞、蓬莱小殿。荷玉皇、恩重千秋，翠麓峻齐云汉。须看。鸿飞高处，地阔天宽，弋人空羡。梅清水暖。苕溪上，几吟卷。算金门听漏，玉墀班早，赢得风霜满面。总不如、绿野身安，镜中未晚。
瑞鹤仙 其六 癸卯岁寿方蕙岩寺簿（宋·吴文英）	辘轳春又转。记旋草新词，江头凭雁。乘槎上银汉蹼车尘才踏，东华红软。何时赐见？漏声移、深宫夜半。问莼鲈、今几西风，未觉岁华迟晚。一片。丹心白发，露滴研朱，雅陪清宴。班回柳院。蒲团底，小禅观。望罘罳①明月，初圆此夕，应共婵娟茂苑。愿年年、玉兔长生，耸秋井干。
瑞鹤仙 其七 饯郎纠曹之岩陵（宋·吴文英）	夜寒吴馆窄。渐酒阑烛暗，犹分香泽。轻帆展为翮。送高鸿飞过，长安南陌。渔矶旧迹。有陈蕃、虚床挂壁。掩庭扉、蛛网粘花，细草静摇春碧。还忆。洛阳年少，风露秋檠，岁华如昔。长吟堕帻。暮潮送，富春客。算玉堂不染，梅花清梦，宫漏声中夜直。正逋仙、清瘦黄昏，几时觅得？
瑞鹤仙 其八 赠道女陈华山内夫人（宋·吴文英）	彩云栖翡翠。听凤笙吹下，飞軿天际。晴霞剪轻袂。澹春姿雪态，寒梅清泚。东皇有意。旋安排、阑干十二。早不知、为雨为云，尽日建章门闭。堪比。红绡纤素，紫燕轻盈，内家标致。游仙旧事，星斗下，夜香里。□华峰□□，纸屏横幅，春色长供午睡。更醉乘、玉井秋风，采花弄水。
满江红 夷则宫、俗名仙吕宫 其一 淀山湖（宋·吴文英）	云气楼台，分一派、沧浪翠蓬。开小景、玉盆寒浸，巧石盘松。风送流花时过岸，浪摇晴练欲飞空。算鲛宫、只隔一红尘，无路通。神女驾，凌晓风。明月佩，响丁东。对两蛾犹锁，怨绿烟中。秋色未教飞尽雁，夕阳长是坠疏钟。又一声、欸乃①过前岩，移钓篷。
满江红 其二 甲辰岁盘门外寓居过重午（宋·吴文英）	结束萧仙，啸梁鬼、依还未灭。荒城外、无聊闲看，野烟一抹。梅子未黄愁夜雨，榴花不见簪秋雪。又重罗、红字写香词，年时节。帘底事，凭燕说。合欢缕，双条脱。自香消红臂，旧情都别。湘水离魂菰叶怨，扬州无梦铜华阙。倩卧箫、吹裂晚天云，看新月。
夜飞鹊 黄钟商蔡司户席上南花（宋·吴文英）	金规印遥汉，庭浪无纹。清雪冷沁花薰。天街曾醉美人畔，凉枝移插乌巾。西风骤惊散，念梭悬愁结，蒂①剪离痕。中郎旧恨，寄横竹，吹裂哀云。空剩露华烟彩，人影断幽坊，深闭千门。浑似飞仙入梦，袜罗微步，流水青蘋。轻冰润□，怅今朝、不共清尊。怕云槎来晚，流红信杳，萦断秋魂。
解连环 其一 夷则商，俗名商调（宋·吴文英）	暮檐凉薄。疑清风动竹，故人来邈。渐夜久、闲引流萤，弄微照素怀，暗呈纤白。梦远双成，凤笙杳、玉绳西落。掩练（葛也）帷倦入，又惹旧愁，汗香阑角。银瓶恨沉断索。叹梧桐未秋，露井先觉。抱素影、明月空闲，早尘损丹青，楚山依约。翠冷红衰，怕惊起、西池鱼跃。记湘娥，绛绡暗解。褪花坠萼。
解连环 其二 留别姜石帚（宋·吴文英）	思和云结。断江楼望睫，雁飞无极。正岸柳、衰不堪攀，忍持赠故人，送秋行色。岁晚来时，暗香乱、石桥南北。又长亭暮雪，点点泪痕，总成相忆。杯前寸阴似掷。几酬花唱月，连夜浮白。省听风、听雨笙箫，向别枕倦醒，絮飏空碧。片叶愁红，趁一舸、西风潮汐。叹沧波、路长梦短，甚时到得？
