送梅昌言出镇太原（宋·黄觉）　　七言排律　押支韵	五马雍容出镇时，都人争看好风仪。文章一代喧高价，忠直三朝受圣知。帐下军容生剑戟，门前行色拥旌旗。云笼古戍黄榆暗，雪满长郊白草衰。出去暂开貔虎幕，归来须占凤皇池。鬓间未有一茎白，陶铸苍生固不迟。
句（宋·黄觉）	床头历日无多字，屈指明年七十三①。
