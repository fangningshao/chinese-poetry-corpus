石室洞（宋·叶林）　　五言律诗　押删韵	低垂石室洞，杖屦易跻攀。有路穿云窟，无门对月关。谁骑仙鹿去，我笑国蜗跧。若使今犹昨，清宵闻佩环。
呈住山介石（宋·叶林）　　五言律诗　押冬韵	造物有青眼，名山无赧容。声名动猿鹤，道法伏菟龙。望气从关尹，瞻云自华封。悬知仙隐地，可以不迎逢①。
赋洞霄宫隐居十年后（宋·叶林）　　七言律诗　押寒韵	琼馆高居势复完，烟重翠叠几峰峦。山从舞凤由来远，洞隔投龙欲去难。处处有泉那用汲，岩岩维石宛如磐。品题今古知多少，閒把唐僧五字看。
至道宫（宋·叶林）　　七言绝句　押东韵	犹存巨镬记熙丰，翠蔼春深古路通。千百舂锄一株树，野田飞下雪花风①。
登石室二首（宋·叶林）　　七言绝句　押麻韵	远游贞白二仙家，今日追寻路不赊。七十二丛秋色里，有人曾约去看花。
