题潭州寿宁观（宋·刘玄英）	醉走白云来，倒提铜尾秉。引个碧眼奴，担著独壶瘿。自言秦世事，家住葛洪井。不读黄庭经，岂烧龙虎鼎。独立都市中，不受俗人请。欲携霹雳琴，去上芙蓉顶。吴牛买十个，溪田耕半顷。种秫酿白醪，总是仙家境。醉卧松荫下，闲过白云岭。要去即便去，直入秋霞影①。
句（宋·刘玄英）　　押麻韵	抛离火宅三千指，屏去门兵十万家①。
