西江月（宋·张生2）	一望朱楼巧小，四边绣幕低垂。个人活脱似杨妃。倚遍阑干十二。最苦两双情眼，难禁四只愁眉。无言回首日沉西。不道一声安置。
小重山 寄郑云娘（宋·张生2）	杏火无烟烧断肠。织成春恨切，柳丝长。当时谁是种花郎。却不教，柳近杏花傍。柳道不须忙。春深须是有，絮飞扬。等闲扑着杏腮香。恁时节，选甚隔池塘。
