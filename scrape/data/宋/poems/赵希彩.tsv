哭宗兄崇涟（宋·赵希彩）　　五言律诗　押阳韵	何事西风恶，天涯拆雁行。灵魂招未得，存稿睹难忘。感德空垂泪，闻哀欲断肠。相思无赖处，暮雨倍凄凉①。
旅中闻笛（宋·赵希彩）　　五言绝句　押尤韵	清宵难独寐，谁把曲来讴。曲里声声思，离人辗转愁。
题狄梁公白云图（宋·赵希彩）　　五言绝句　押尤韵	怅望登临日，大行山顶头。亲帏何处是，一片白云浮。
