题安阳山翠微寺（宋·唐皞）　　七言律诗　押东韵	平地巍然起一峰，历山西畔隔湖东。势侵云汉千寻直，影落烟村四面同。龙窟正当螺髻顶，僧居端在画图中。邦人不独资观赏，旱岁为霖更有功①。
上方（宋·唐皞）　　七言律诗　押豪韵	佛龛经阁等岩㠂，地在高中此最高。日出四楹浮宝气，云开百里见秋毫。登临暂得心机静，徙倚翻嫌目力劳。况是雄飞先上者，强挥吟笔继诗豪①。
