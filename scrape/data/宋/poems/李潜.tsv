挽罗斯立（宋·李潜）　　五言律诗　押歌韵	金玉不论富，癯然学孟轲。两番新贡士，半世老监河。发粟岁无歉，横桥春不波。阴功写难尽，留与邑人歌①。
挽刘南溪（宋·李潜）	今年人苦旱蝗饥，正需平粜无南溪。今年江南梅不开，正恨南溪诗不来。李悝不作虽堪伤，不过饥民雷转肠。少陵不作世懔懔，乾坤万象无题品。苍天苍天能令南溪迹成古，不信收得诗名和迹去。吁嗟笏笔千丈强，风淡淡兮烟苍苍。
