寒食（宋·陈元老）　　五言律诗　押真韵	至后百五日，春光无火晨。金钿沽酒妾，罗袜弄毬人。莺语如留意，花枝不卖贫。东园旧桃李，红白尽成尘①。
登科（宋·陈元老）　　七言律诗　押支韵	引领群仙上紫微，云间相逐步相随。桃花直透①三层浪，桂子②高攀第一枝。阆苑更无前骤马，杏园都是后题诗。男儿显达当如此，满袖馨香天下知③。
道士（宋·陈元老）　　五言绝句　押微韵	头戴鹿胎皮，身披鹤氅衣。月寒丹井立，霜白醮坛归①。
