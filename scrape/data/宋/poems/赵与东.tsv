次韵方万里雨夜雪意（宋·赵与东）　　五言律诗　押寒韵	芋火房阴处，翛然类懒残。雨欺梅影瘦，风助竹声寒。拥袂衣全薄，哦诗字欲安。儿童疑有雪，频起穴窗看。
次韵方万里寒甚送酒（宋·赵与东）　　五言律诗　押蒸韵	连日寒殊甚，衰年无一能。砚呵磨墨冻，瓶晒插花冰。浮世无根絮，馀生有发僧。苏门如可即，端合事孙登①。
