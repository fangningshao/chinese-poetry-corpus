奉次文爵兄韵（宋·郭贽）　　七言律诗　押庚韵	京国相逢意尽倾，不须池草梦中生。细将两地行藏语，消尽几番长短更。篱外黄花香共嗅，案头易传手中评。惭予才竭难为弟，况复输兄独秀名。
寄刘延叟（宋·郭贽）　　押尤韵	弱龄志登涉，壮即远行游。名山忍偏历，书剑多迟留。我思在锦水，木落巴山秋。愿随蛾眉月，影入平羌流。孤飞何处鹤，清唳寒云愁。赏心隔欢爱，怅望烟峦稠①。
句（宋·郭贽）　　押灰韵	高低草木芽争发，多少龙蛇眼未开（观草书）。
