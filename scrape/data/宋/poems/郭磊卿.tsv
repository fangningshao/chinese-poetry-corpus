挽张都谏文肃公（宋·郭磊卿）　　七言律诗　押寒韵	更从别驾立朝端，白简风生宪府寒。宣室每前深夜席，木天时染秘书翰。琴思中散人何在，鹤返辽阳影已单。圣主怆然为辍食，九原莫作泪空漫①。
偶题（宋·郭磊卿）　　七言绝句　押阳韵	更无清兴在杯觞，不用蒲葵扇自凉。月色静时山鹤叫，一庭秋景藕花香。
柳词（宋·郭磊卿）	春风垂柳丝，只向庭前住。妾心逐征夫，万里天南去。柳枝纵多绵，妾梦不知数。少年学得画双眉，今日看看作愁具①。
