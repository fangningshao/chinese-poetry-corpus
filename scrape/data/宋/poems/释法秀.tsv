送僧游嘉禾（宋·释法秀）　　五言律诗　押尤韵	楚天西首路，槜李记曾游。店宿灯悬梦，堤行草唤愁。玉澄湖水晓，画展囿亭秋。小艇枯杨趾，重来为系留①。
颂（宋·释法秀）　　押尤韵	谁能一日三梳头，撮得根牢髻便休。大抵是他肌骨好，不施红粉也风流①。
偈四首（宋·释法秀）　　押屑韵	山僧不会巧说，大都应个时节。相唤吃椀茶汤，亦无祖师妙诀。禅人若也未相谙，踏著秤锤硬似铁。
