题招提院静照堂（宋·吴申）　　七言律诗　押阳韵	高檐飞远发辉光，向此心源默坐忘。岂忆布金抛旧地，便随飞锡起新堂。竹间野鸽听斋鼓，湖上游人系夜航。却懊未能攀胜境，东南云下欲腾翔①。
七娘子 贺人子晬（宋·吴申）	君家诸子燕山盛。去年两见门弧庆。银蜡烧花，宝香熏烬。晬盘珠玉还相映。耳边好语凭君听。此儿不与群儿并。右执金戈，左持金印。功名当似王文正。
