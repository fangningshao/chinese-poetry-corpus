清虚堂（宋·陈简轩）　　七言律诗　押庚韵	闭门潇洒入窗明，一洗浮生梦幻情。夜月静移花下影，晓风轻度竹间声。天空寥廓人孤坐，地耸高寒鹤不惊。满眼青山云散尽，恍疑身世在蓬瀛。
醉芙蓉（宋·陈简轩）　　七言律诗　押虞韵	璚姬秋宴集蓬壶，酒晕微微上雪酥。笑倚西风浑不定，因临流水欲相扶。绿云香减霜初冷，红玉痕消日又晡。妆镜明朝见真色，不知犹带宿酲无①。
