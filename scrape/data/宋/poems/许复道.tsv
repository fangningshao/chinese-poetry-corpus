涵碧亭（宋·许复道）　　七言律诗　押支韵	飞泉当面玉虹垂，收拾惊涛贮小池。□□倚岩山骨秀，激湍成雨涧毛滋。壁閒遗墨凄尘□，眼底新篇□色丝。却忆谢公山更好，梦中时不负心期。
赵金氏墓（宋·许复道）　　七言绝句　押庚韵	埋骨青山足古今，北邙深锁暮云平。夜台长寄千秋烈，子燕何须吊王京①。
涵碧亭 其三（宋·许复道）	沿途听潺湲，蒙茸冒沙石。谁知此山下，千里在咫尺。潭潭光明宫，皎皎心印宅。石细泉自香，水净林逾碧。太清无潜鳞，至弱而能力。玉龙出苍峡，威勇壮莫敌。风雨填空来，万夫助推激。座中起波涛，足下殷霹雳。我来纵雄观，神意了莫逆。心镜净表里，坐久万籁息。悠然到平淡，涣若春冰释。栖迟罗书记，想像刘宾客。胜缘在山閒，每至忽有得。何以谢山灵，作诗慰岑寂。
