临安自述（宋·赵期）　　七言律诗　押东韵	尘生宫阙雾濛濛，万骑龙飞幸越中。在野三闾君不顾，乘轩卫鹤懿何功。虽知四海同文久，未合中原武备空。星落夜原妖气满，汉家麟阁待英雄。
感时（宋·赵期）　　七言绝句	谁人共挽天河水，尽洗中原犬虏腥。角巾私第不复言，兵迨留守宗泽疏①。
自述（宋·赵期）　　七言绝句　押鱼韵	万木阴中一草庐，溪风山月弄清虚。主人静坐心无物，读尽人间未见书。
句（宋·赵期）	早向江南征义旅，星驰千里自嫌迟（奉敕勤王辞陛作）。
