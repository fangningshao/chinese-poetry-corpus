九日山送客（宋·赵时焕）　　五言律诗　押青韵	频来因送客，携酒访仙灵。归去成何事，重来愧此亭。天宽野水白，松润石崖青。倚杖思今古，寒鸥落远汀①。
疏山（宋·赵时焕）　　七言绝句	两到临川愧罔功，只凭心事对苍穹。江乡又喜今年熟，一笑归田作好冬。
梅（宋·赵时焕）　　押真韵	梅龙阅世今几春，皮毛剥破生苍鳞。通身苔藓云气湿，恰如初蜕离海滨。蜿蜒恍惚露半腹，花光补之难貌真。祇恐天上行雨去，呼吸风雷惊世人①。
