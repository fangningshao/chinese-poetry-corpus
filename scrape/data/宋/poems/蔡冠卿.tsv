云门寺（宋·蔡冠卿）　　七言律诗　押庚韵	忆昔云门月正明，烦襟消尽觉神清。林泉自濯尘埃事，松桧静含风雨声。山鬼听经藏户牖，野猿偷果堕檐楹。几年京洛缁尘满，何日临流一濯缨①。
送灵岩道光大师（宋·蔡冠卿）　　七言律诗　押微韵	僧读儒书举世稀，惟师精学出尘机。上都香火安禅久，东国林泉徇众归。道在莫从形相索，身閒都觉利名非。灵岩到日秋应晚，还写新诗遍翠微①。
