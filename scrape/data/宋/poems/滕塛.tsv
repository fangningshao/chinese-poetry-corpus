溪村（宋·滕塛）　　五言律诗　押麻韵	独步溪村午，时时一二家。绿波浮锦鸭，翠草点黄花。钓石临溪古，连山绕径斜。幽人吟未极，西日散平沙①。
拜岳将军墓（宋·滕塛）　　七言律诗　押东韵	大坟老树列其中，小冢旁堆树亦同。不世孝忠惟父子，极天愤痛在英雄。上方有剑谁能请，中国输金使不通。相对含悲石翁仲，老衰无泪落秋风①。
东城（宋·滕塛）	东城有高楼，峨峨冠城阙。我来属昏暮，见此初上月。遥天罗江山，极目如霁雪。江山秀如此，岂不生豪杰。临风一高歌，达曙何由歇①。
