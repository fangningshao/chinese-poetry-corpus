再游石台（宋·梅均）　　五言律诗　押尤韵	忆昔经行处，如今两见秋。山川旧相识，泉石记曾游。槐国未为守，醉乡先拜侯。拥炉听僧话，忘却客中愁①。
游石台寺遇雪（宋·梅均）　　七言律诗　押灰韵	人言十月小春回，谁酿寒云作雪醅。天女戏抛群玉佩，风姨吹散万银杯。竹非为米腰皆折，山不因愁发尽皑。冻合诗肩不成句，六花时入轿窗来。
