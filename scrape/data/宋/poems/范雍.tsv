纪西夏事（宋·范雍）　　五言律诗　押文韵	七百里山界，飞沙与乱云。虏骑择虚至，戍兵常忌分。啸聚类宿鸟，奔败如惊麇。难稽守边法，应敌若丝棼。
安陆（宋·范雍）　　五言绝句　押尤韵	安陆号方镇，江边无事州。民淳讼词少，务简官政优。
白兆山（宋·范雍）　　押尤韵	车盖聊引步，浮云镇消忧。郧川梦泽地，古迹堪询求。白兆桃花岩，翰林栖此邱①。
句（宋·范雍）　　押虞韵	五老峰排连户色，万山寒耸入云株（万杉寺）。
