僻居（宋·燕肃）　　五言律诗　押元韵	茅茨城市远，草径接鱼村。白日偶无客，青山长对门。药炉留火暖，花坞带烟昏。静坐搜新句，冥心傍酒樽①。
赠惠山庆上人（宋·燕肃）　　七言律诗　押冬韵	陆羽泉边倚瘦筇，参差台殿映疏松。五天讲去春骑虎，一钵擎来昼伏龙。像阁磬敲清有韵，苏庭云过静无踪。相逢多说游方话，知老灵山第几峰①。
剑阁（宋·燕肃）　　押文韵	剑耸秋峰积霭昏，关城遥向望中分。触新百堵连青嶂，依旧千家住白云。松桧影随岩寺出，管弦声杂涧声闻①。
句（宋·燕肃）　　押阳韵	鬓边今日白，腰下几时黄（陈情）。
