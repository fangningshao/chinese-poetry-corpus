高宗皇帝挽词（宋·袁枢）　　五言律诗　押蒸韵	云集燕城扰，龙翔汉业兴。风燃燎衣火，雪拥渡河冰。险难成戡定，忧劳付纂承。百年馀父老，呜咽望原陵。
题屏风（宋·袁枢）　　五言绝句　押纸韵	泰山一毫轻，沧海一滴水。我观天地间，何啻犹一指①。
题建宁南乡桥（宋·袁枢）　　七言绝句　押寒韵	玉龙倒影卧寒潭，人在云霄天地宽。借问是谁题此柱，茂陵词客到长安①。
武夷精舍十咏 隐屏精舍（宋·袁枢）　　押删韵	先生出云谷，看尽东南山。吴越几往来，衡庐屡跻攀。恨无璚瑶英，驻此冰雪颜。有怀武夷仙，相期苍翠间。
寄朱晦翁山中丹砂（宋·袁枢）　　押先韵	丹砂九转世莫传，羽衣婀娜飞朝天。凄然风露洗尘世，星斗一天随转旋。空馀丹鼎在岩际，夜夜虹光腾霁烟。天遗紫阳弭绛节，点石成玉公须专。朝来金锁开洞府，丹火已灰当复然。离龙坎虎玄又玄，不须人间询谪仙。黄熊跑号青兕舞，争欲舐鼎严笞鞭。岩头风高捲衣袂，嘶断玉龙云满川。怡然上池漱琼液，鼓枻下濯丹溪泉。云间双鹤傥未下，招隐为我歌长篇①。
句（宋·袁枢）	温黄前后并，殿下不须行（谒梦得）。
