题式之诗卷后（宋·李义山）　　七言律诗　押删韵	老气棱棱未易攀，谊襟凛凛可廉顽。瘦筇只为江湖上，诗卷傍行天地间。社风雨花春正好，酒垆山屐梦相关。夔州已浚花绳削，今度编成不要删①。
题梅山云悦楼（宋·李义山）　　七言绝句　押支韵	云本无心悦者谁，华阳去后少人知。欲分半席无因到，一片飞来是觅诗①。
青云峰（宋·李义山）　　七言绝句　押寒韵	瀛洲拟岘屡凭栏，不得江山四面看。欲识青云奇绝处，碧天无际裹峰峦①。
祝英台近 寿张路钤四月初一（宋·李义山）	夏初临，春正满，花事在红药。一阵光风，香雾喷珠箔。画堂旧日张家，梦中玉燕，早拂晓、飞来帘幕。酒深酌。曾记走马长安，功名戏樊郭。螺浦如杯，豪气怎生著。直须用了圯编，封侯万户，却归共、赤松翁约。
