题三桂亭（宋·陈尧咨）　　七言律诗　押先韵	不誇六印满腰悬，二顷仍寻负郭田。当日弟兄皆刷羽，如今鸿雁尽摩天。扶疏已问新栽柳，清浅犹寻旧漱泉。大尹今来还又去，夕阳旌旆复翩翩①。
草堂寺诗（宋·陈尧咨）　　七言律诗　押删韵	□□□迹□禅关，□殿清虚桧影间。客□□临来此境，僧□兴废指前山。醉闻溪溜吟怀□，坐对岚峰世虑闲。他日功成重游赏，烟霞风物异尘寰①。
普济院（宋·陈尧咨）　　五言绝句　押东韵	山远峰峰碧，林疏叶叶红。凭阑对僧语，如在画图中①。
施肩吾宅（宋·陈尧咨）　　七言绝句	幽居正想沧霞客，夜久月寒珠露滴。千年独鹤两三声，飞下岩前一株柏①。
