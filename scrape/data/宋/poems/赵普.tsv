雪中驾幸敝庐恭纪（宋·赵普）　　五言排律　押麻韵	贞元重数荚，滕六剧霏花。漠漠初濡砌，皑皑欲聚沙。闾阎银作界，宫阙玉为家。调鼎惭盐撒，沾温觉絮加。瑞凝三殿瓦，欣动五云车。冰柱撑茅屋，琼枝拥翠华。微行停跸警，冷漏静街哗。具野曾无隗，磻溪岂问牙。公然门驻辇，那信室盘蜗。积素堪麟画，飞黄想兔罝。一庭看曳练，十道趣宣麻。戎索筹先后，雄才辨等差。神威殷地轴，御指落天花。表贺甘朝稳，裴功敢夜誇。雪山行献琯，早晚到星槎①。
