阮郎归（宋·杨端臣）	□□今日那人家。琐窗红影斜。髻云散乱不胜花。偷匀残脸霞。梁燕老，石榴花。佳期今已差。凭阑思想入天涯。暮云重叠遮。
渔家傲（宋·杨端臣）	有个人人情不久。而今已落他人手。见说近来伊也瘦。好教受。看谁似我能撋就。莲脸能匀眉黛皱。相思泪滴残妆透。总是自家为事谬。从今后。这回断了心先有。
