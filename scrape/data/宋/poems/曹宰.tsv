喜迁莺 其一 冬寿太守（宋·曹宰）	岁华将近。得昨夜一枝，江南佳信。建水城中，武夷峰上，恰属老人星分。间世挺生贤哲，贾马文章清俊。推太守，想区区百里，难淹良骏。舆论怀报也，暂把玉山，寄与丹青晕。寿旦方临，祠堂其立，底事古今谁胜。自有养生妙诀，赢得朱颜芳鬓。犹更好，佩金鱼宝带，凌烟优选。
喜迁莺 其二（宋·曹宰）	皇都春早，正媚景霁色，融和时候。宿霭初收，祥烟新布，桃李满林惟绣。挺生垩朝哲辅，风采独居人右。世希有，看陈思名族，平阳革裔。眷厚知已久，近辅名藩，符竹频分剖。一节趋朝，神京作镇，高掩昔年贤守。芝检异恩才下，玉笋清班须簉。寿龄远，与湖山同永，松椿同寿。
