宿草堂寺（绍圣二年）（宋·薛嗣昌）　　七言律诗　押侵韵	驰车晚叩古禅林，乔木参天一径深。门外乱山连翠色，竹间流水漱清音。幽怀暂喜来栖处，高士遗踪悉访寻。谁会宗风当日意，庭前苍桧尚青阴①。
栖岩寺（宋·薛嗣昌）　　七言律诗　押庚韵	出郭自然尘事少，携家况作栖岩行。千寻尽处暮云碧，万籁息时霜月明。林外扶疏竹影碎，岭头依约松风声。他年若此卜幽隐，兴来更遂登临情①。
