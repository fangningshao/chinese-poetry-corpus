春游（宋·胡朝颖）　　七言律诗　押齐韵	风烟冉冉草萋萋，乍雨还晴不作泥。粉蝶乱随花片妥，黄鹂双压柳枝低。一湾渌水明凫影，数里青山送马蹄。无限春光吟不尽，浮红浪紫望中迷①。
小金山（宋·胡朝颖）　　七言律诗　押删韵	天光云影碧相涵，百顷玻璃一望间。绿水绕门迷客渡，白云终日伴僧闲。疏钟破晓潜虬动，老木成阴倦鸟还。唤取头陀磨石壁，为渠题作小金山①。
风铃（宋·胡朝颖）　　七言绝句　押庚韵	风不能调碎玉声，宫商滥奏竟难名。谁家稚女敲方响，一曲从头学不成。
旅夜书怀（宋·胡朝颖）　　七言绝句　押侵韵	十日春光九日阴，故关千里未归心。遥怜儿女寒窗底，指点灯花语夜深。
句 其二（宋·胡朝颖）　　押元韵	久闻父老言沙谶，为问何时出状元①。
