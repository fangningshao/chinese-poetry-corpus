上城院（宋·鹿敏求）　　七言律诗　押麻韵	疏林烟重集昏鸦，揽辔行穿路径斜。丈室飕飂风入户，龛灯明灭烬垂花。抵寒犹欠千钟酒，破睡聊资七碗茶。昨夜惊鸿云外过，渐催清梦绕天涯。
福恩寺（宋·鹿敏求）　　七言律诗　押东韵	自怜滚滚抗尘容，深入云山得梵宫。拂榻欲为庄叟梦，披襟聊挹楚王风。条松老干森森直，古麓寒泉脉脉通。衲子久能严戒律，炉香深炷掩房栊①。
