送周子静分教桂阳（宋·鲍壄）　　五言律诗	当时身不顾，义激自诸生。一日魁南省，无人不识名。官寻流水住，路趁落花登。遥想凭高处，岳云千万层①。
初夏閒居（宋·鲍壄）　　五言律诗　押删韵	杜门初入夏，贫不厌身閒。白日静于水，绿阴浓似山。野蔬留客饭，小艇送僧还。却忆西庵夜，泉声石壁间①。
仰止亭（宋·鲍壄）　　七言绝句　押寒韵	昔年曾此恋青山，几度秋风入梦寒。想得玉岑回合处，夕阳依旧满朱阑。
赠遇上人（宋·鲍壄）　　押文韵	一衲一空身，凝然意不分。爱閒全似我，我累已输君。野寺同听水，春山独看云。有疑仍了取，此外不须闻。
