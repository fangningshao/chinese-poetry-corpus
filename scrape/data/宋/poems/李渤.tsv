昌山（宋·李渤）　　七言律诗	嶙峋峭壁武溪东，耸起昌文叠秀峰。空谷流声浑管籥，断云出岫倚崆峒。依稀玉韫含辉晓，烂熳花飞点翠融。自是山灵开淑气，遥看拱璧郁青葱。
武溪（宋·李渤）　　七言律诗　押先韵	扁舟初泛入泷船，隐约乘槎上汉年。岸狭束成三级浪，山高分得一毫天。扫开盘石那无酒，流出桃花恐有仙。青史若能留姓字，直须来此钓溪烟①。
