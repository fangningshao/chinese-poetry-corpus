题子陵钓台（宋·孙沔）　　七言律诗　押豪韵	旧交为帝不能邀，百尺双台照暮涛。逸迹已将山共永，清名仍与月争高。鲁连解难终辞禄，龙伯持倾只钓鳌。列传古碑言未尽，一滩风竹自萧骚。
酬答王仲仪龙图（宋·孙沔）　　七言律诗　押歌韵	海东霜隼品仍多，万里秋天数刻过。狡兔积年安茂草，弋人终日望沧波。青鵁独击归林麓，皂颊群飞入网罗。为谢文登贤太守，求方逐恶意如何①。
题天章寺（宋·孙沔）　　七言绝句　押尤韵	茂林脩竹碧溪头，梵宇深沈锁翠帱。从此崇山频企望，朝阳高处有松楸①。
句（宋·孙沔）　　押纸韵	新治甬上居，闲逸安暮齿①。
