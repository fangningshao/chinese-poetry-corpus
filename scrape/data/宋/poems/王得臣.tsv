过少林辄书四韵兼诒长老庆禾士（宋·王得臣）　　五言律诗　押真韵	天入千岩碧，林收曼古春。静中深有境，险外绝无邻。宦牒婴污色，禅关脱世尘。安心无觅处，断臂为何人①。
柴皇洗脚石（宋·王得臣）　　七言绝句　押真韵	柴皇徒步奔埃尘，风云未至时方屯。石上无聊谩濯足，泥蟠留此潜其神①。
诗三首 其三（宋·王得臣）　　七言绝句　押尤韵	故人隔阔在东州，烟波渺漫使人愁。朝朝眼望头陀寺，夜夜魂飞黄鹤楼①。
黄鹤楼（宋·王得臣）	昔人已乘白云去，旧国连天不知处。思量费子真仙子，从他浮世悲生死。黄鹤一去不复返，光阴流转忽已晚①。
诗三首（宋·王得臣）	大别山前拍湖水，坐觉烟波几千里。碧山亭上秋兴多，四时清景森云罗。故人领麾江沔口，公暇登临频入手。
句（宋·王得臣）	春风三月暮，寂寞大椿庭（慈圣光献皇后挽词）。
