春日登大悲阁（五言回文）（宋·钱惟治）　　五言律诗　押冬韵	圣主钦崇教，千光显绀容。映云窗倚暖，笼月箔花重。净刹香风远，危栏碧雾浓。胜因良以咏，华阁一斯逢。
春日登大悲阁二首（反覆体）（宋·钱惟治）　　五言绝句　押青韵	碧天临迥阁，晴雪点山屏。夕烟侵冷箔，明月敛闲亭。
春日登大悲阁二首（宋·钱惟治）　　押药韵	阁，阁。雕镂，彩错。簇明霞，攒丽萼。玉女窥牖，飞仙捧铎。沉烟燠宝香，媚水涵珠箔。千山蓊郁晴霁，万井喧填晓郭。登临徙倚傍琼栏，满目春光煦寥廓。
春日登大悲阁（四言回文）（宋·钱惟治）　　押蒸韵	春城满望，晓阁閒登。尘销霁景，定出真僧。人怀远思，槛凭危层。因圆果證，胜境斯兴。
