过罗首（宋·汤中）　　七言律诗　押元韵	山势迢迢万马奔，就宽平处著祇园。门无俗驾真堪隐，院有禅僧便不村。百顷霜黄收■①稏，一泓寒绿养兰荪。我来访道连宵宿，共拨炉灰仔细论②。
赠久轩提刑江东二首（宋·汤中）　　七言律诗　押东韵	三年饮得大江中，更枉輶轩到里中。访旧不辞山路险，居今谁有古人风。汉胡隐遁藏清叟，瑞节欢迎走野童。赖有良朋共樽酒，雍容不与孙文同。
句（宋·汤中）　　押灰韵	金堂玉室相掩映，珠帘翠箔谁褰开①。
