题惠山（宋·蒋重珍）　　五言律诗　押麻韵	妄虑散毛发，真源生齿牙。我闻甘露饭，即是惠山茶。欲驻岁月晚，重游道路遐。更须烦稚子，再煮鼎中花①。
乐溪居万卷楼三首（宋·蒋重珍）　　五言绝句　押尤韵	小艇溪边月，来寻万卷楼。遂初读书处①，鹤去白云留。
雷雨夜赋绝句（宋·蒋重珍）　　七言绝句　押先韵	电飞窗上明如月，雨溜檐前响过泉。蠢动有生皆发蛰，是龙那得不升天①。
题慧山（宋·蒋重珍）	龙山慧山两山云，出能为雨入为晴。云山之气有敛散，敛散之理斯为神。我庐山下为小隐，云为动兮山为静。悠然而出物之泽，屹然而峙地之镇。我见云山善与俱，云山无情不见余。我比云山多此见，不如一似云山无①。
