送林明府（宋·吴柔胜）　　五言律诗　押先韵	拟续宣城志，难忘令尹贤。庭空无狱讼，斋静有诗篇。心比秋云远，政如霜月悬。活人最多处，饥岁作丰年。
柴门春昼（宋·吴柔胜）　　五言绝句　押真韵	深巷寂无人，鸟声花坞春。荜门长日掩，天地一闲身。
唐人挟弹图（宋·吴柔胜）　　七言绝句	啮膝嘶风径奔駻，花前挟弹回头看。一鸟不鸣春昼闲，野水清清绿阴暗。
牧亭秋色（宋·吴柔胜）　　七言绝句　押尤韵	丹枫酣霜压林丘，黄叶老尽岩西头。不应蔓草烟漠漠，并作粉绘苍山秋①。
三友图（宋·吴柔胜）	髯龙嘶风山石裂，玉人影断横斜月。一声翠羽琅玕东，罗浮梦断微茫中①。
