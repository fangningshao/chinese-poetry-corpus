千顷山（宋·章槱）　　七言绝句　押先韵	琼叶半开童女颊，蕨芽初长小儿拳。山中云雨虽无味，何似山河走暮烟。
千顷山 其三（宋·章槱）	欲为龙池游，束装戒蓐食。鸡鸣天未曙，呼儿重蜡屐。潆洄溯寒溪，确荦疲乱石。迢迢万丈岭，宛转苍龙脊。山高吐朝气，恍不辨咫尺。俯听雷雨声，仰逐猿猱迹。委蛇度花坞，绿净草可席。喜如出笼槛，身轻飞鸟掷。不辞双足茧，远探蛟龙窟。传闻此山巅，旧有沧海色。迩来三十年，潭湫变枯荻。至今应江潮，尚浮鸥鹭集。至理竟未解，对之空太息。不如西湖游，挥篙泛瑶碧①。
