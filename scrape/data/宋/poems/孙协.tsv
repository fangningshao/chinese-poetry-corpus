金精山（宋·孙协）	多病厌凡垢，思欲求道真。金精古福地，中有超世人。驾言从之游，洗我千劫尘。洞门无扃锁，松竹四时春。泉声散风韵，珩佩若有闻。九微何耀煜，百和方氤氲。稽首愿乞灵，缥缈如相亲。至妙非言说，萧然清吾神。大道本自然，一悟不在勤。逍遥此岩下，当自观其身①。
句（宋·孙协）　　押锡韵	端溪紫玉试自涤，磨动玄云驱霹雳①。
