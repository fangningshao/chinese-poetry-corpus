寿傅守（宋·黄革）　　七言律诗　押东韵	来日中元毓寇公，万年事业一朝同。入陪清切星辰履，出奏循良屏翰功。棣萼一时腾最治，棠阴两纪继遗风。阴功数卷书金简，遐算应须等岱嵩①。
酹江月/念奴娇 寿太守母八十正月初一（宋·黄革）	堂堂卿月，奉君恩来作，潜藩贤守。喜遇慈闱年八十，特向新正称寿。千里春风，满堂和气，是处歌声奏。荷衣紫绶，捧觞齐上春酒。人道彭祖高年，寿高八百，管从来稀有。似此遐龄，屈指算、犹有十分之九。惠满梅山，宠新芝检，归展调羹手。疏封国号，天教富贵长久。
