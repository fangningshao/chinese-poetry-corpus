洪氏浴室院（宋·陆楠）　　七言律诗　押东韵	我闻色相本来空，人镜须知在个中。已把太虚为丈室，却将明月照心宫。浮云翳扫三更后，素彩光流万里同。休诧此堂能坐进，藩篱打破意无穷①。
题妙庭观（宋·陆楠）　　七言律诗　押先韵	闻说瑶池事渺然，那知此地有飞仙。玉皇妙曲人何在，金鼎灵丹世莫传。漫写风姿□俗眼，空馀窟室奉炉烟。何时了却公家事，一洗尘襟访洞天①。
