留宿山家（宋·叶元素）　　五言律诗	山翁留我宿，行倦看群捷。黄□满山落，白猿终夜啼。枕边千里梦，窗外一声鸡。明日登程去，何村日又西①。
送友人从军（宋·叶元素）　　五言律诗　押庚韵	斗酒不为薄，饯君千里行。时危见豪杰，年少易功名。旗影龙蛇动，甲光霜雪明。天山三箭定，不请羽林兵①。
绝句（宋·叶元素）　　七言绝句　押元韵	家住夕阳江上村，一湾流水护柴门。种来松树高于屋，借与春禽养子孙①。
渔家杂兴（宋·叶元素）　　七言绝句	鸣榔声里过吴松，月似银槃贴水中。网得锦鳞鱼数尾，岂无一尾是蛟龙①。
山寺（宋·叶元素）　　七言绝句　押东韵	一树桃花一半空，不堪狼籍梵王宫。山僧手把青鸾尾，背却东风扫落红①。
自赞（宋·叶元素）　　押删韵	心事茫然两鬓斑，十年空走利名关。算来只合苔矶坐，钓不得鱼犹得閒①。
