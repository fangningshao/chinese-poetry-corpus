和范孙闲行溪西得梅数花韵（宋·杜知仁）	寒梅我故人，岁必以文会。涴墨尚可覆，未知凡几醉。晚乃得此诗，山灵以为最。置身风月上，出语色香外。驾言孤绝处，坏枝委颠沛。悬崖折披竹，断涧强病桧。穷交仅如此，过是藐无辈。碧眼苦好奇，于焉有深嗜。迎长得一花①，以为时可矣。遂若天下春，笔头顿生气。我属闭关日②，一枝偕寤寐。敢贺微阳来，尚虞坚冰至③。结束果何在，飘零初不计。政恐负岁寒，或为识者喟。
