送田表圣出知陈州（宋·郭忠恕）　　七言律诗　押覃韵	客里暌离已不堪，何当出守正移骖。孔融在汉人应惮，善感鸣唐罪自甘。义重不嫌身死万，忧深宁忍口缄三。陈州亦是天朝地，好为疮痍雨露覃①。
再逢英公有感（宋·郭忠恕）　　七言律诗	伊余行止住飘蓬，与世乖违不可容。青眼交知长忆念，白云踪迹又相逢。风骚共会名何盛，篆隶同勤法转功。□□羡师超彼岸，琉璃钵里看降龙①。
嘲聂崇义（宋·郭忠恕）　　五言绝句　押东韵	近贵全为聩，攀龙即是聋。虽然三个耳，其奈不成聪①。
青羊宫（宋·郭忠恕）　　七言绝句　押元韵	久知玄牝是根原，谁道长生别有门。一自描龙兴叹后，至今师事五千言。
句（宋·郭忠恕）　　押寒韵	为逢末劫归依佛，不就新恩叙理官①。
