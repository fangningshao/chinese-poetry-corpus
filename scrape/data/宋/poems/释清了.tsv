偈颂二十九首（宋·释清了）	不假千头说，炽然无闲歇。深密密处光彩顿生，明历历时混融皎洁。若也和身放倒，随流任真。始信百般计较不成，运用本无欠缺。
答佛果颂（宋·释清了）　　押啸韵	运用堂堂本妙，彻底不落鉴照。一言及尽锋铓，只个更无孔窍。
赠祥云庵主颂（宋·释清了）	相逢相揖眼如眉，百鸟衔花尚未归。回首春风吹梦断，旧山云散月明时。
偈颂十首（宋·释清了）　　押真韵	兀兀不忘机巧，灰来已得纯。虚明无间断，净妙绝疏亲。密户寒灯晓，灵花古洞春。回途赓雪韵，门里绿苔新。
颂古四首（宋·释清了）	寒明一点堕空林，朕兆依俙已触今。目击正容成渗漏，青天白日转迷人。
偈（宋·释清了）　　押文韵	天晓浓霜白，依然境末分。出门无所辨，华鸟寂无闻①。
颂古二首（宋·释清了）　　押麻韵	离钩三寸如何道，驻拟还同眼里沙。篷底月明载归去，劫前风韵落谁家①。
宣和癸卯宴坐自赞（宋·释清了）	三十六年作怪，撞入者个皮袋。一千七百衲僧，被你热瞒忒煞。如今坐断舌头，直下大千俱坏。劫外迢迢晓末明，休把虚空妆五彩①。
自赞（宋·释清了）	信口胡说，七差八错。万劫千生，不妨快活。情愿生形形色色轮回，肯求诸圣解说。谁言遍界没遮栏，雨过青山云一抹①。
