送街坊（宋·释明辩）　　七言绝句　押灰韵	贞女不著娘家服，丈夫岂假分时财。十杯五盏从何有，空奋双拳趁得来。
送及禅人（宋·释明辩）　　七言绝句　押先韵	马面夜叉才稽首，牛头狱卒便擎拳。洞宾唱个陶甄理，脱壳乌龟飞上天。
达磨赞（宋·释明辩）　　押阳韵	升元阁前懡㦬，洛阳峰畔乖张。皮髓传成放霸，双履无处埋藏。不是一番寒彻骨，争得梅花扑鼻香①。
偈八首（宋·释明辩）　　押佳韵	猛虎口边拾得，毒蛇头上安排。更不钉摏摇橹，回头别有生涯。婆子被我勘破了，大悲院里有村斋。
颂古十六首（宋·释明辩）	黄金凿，白玉椎①。开开混沌窍，透出玄元机。
颂古三十二首（宋·释明辩）　　押寒韵	掀翻地轴乾坤窄，拨转天轮宇宙宽。须向强中呈好手，虚空打碎劫初看。
自赞三首（宋·释明辩）	土豹长老，悟处敲誵。滑头胜似莼菜，软顽何啻黐胶。曾被三脚驴子，踏得鼻孔成四。
