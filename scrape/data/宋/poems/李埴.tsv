上巳从史巫山𥘬饮江皋（宋·李埴）　　七言律诗　押青韵	风沙一夜卷冥冥，晓色曈曚上翠屏。薄宦驱人成老大，佳时得酒慰飘零。红馀晚树迷幽谷，绿涨晴波失远汀。却是崇山兼峻岭，看来浑不减兰亭①。
四恩岩（宋·李埴）　　五言绝句　押支韵	疲筇扪石上，大野俯栏窥。洞穴通诸顶，泉流接两池①。
白马湖（宋·李埴）　　七言绝句　押微韵	白马湖光绿染衣，兰舟溶漾綵鸳飞。闲愁不到秋风后，听唱蛮歌月下归①。
离巫山晚泊棹石滩下（宋·李埴）　　七言绝句　押真韵	黄昏风雨阻江滨，翠绾群峰莫色匀。一夜子规啼到晓，孤舟愁杀未归人①。
句（宋·李埴）　　押元韵	日射红鸾扇，风清白兽樽①。
