登宜春台（宋·汤莘叟）　　五言律诗　押庚韵	草径无边绿，江空见底清。遥峰横晚色，古木自秋声。客舍孤云远，乡心一雁鸣。凭高寄吴楚，倚杖独含情①。
题舫斋（宋·汤莘叟）　　七言律诗　押尤韵	谁人能使陆行舟，涉水宁无险覆忧。日照檐楹帆影动，风摇窗户橹声柔。梦回渭水清新句，歌罢浯溪欸乃愁。更看霜天晴夜月，幌然如过洞庭秋①。
马上吟（宋·汤莘叟）　　七言绝句　押寒韵	宿雨洗山新绿嫩，晓风吹杏浅红乾。沙头路暖日欲上，行客扬鞭不觉难①。
句（宋·汤莘叟）　　押删韵	葛巾簪下无多发，茅舍门前有好山（晚年自述幽居）。
