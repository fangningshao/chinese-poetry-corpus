闲居有感（宋·李宗易）　　五言律诗　押元韵	进退荷君恩，孤怀岂易论。以闲销日月，何力报乾坤。架上书千卷，花前酒一尊。相持两成癖，此外尽忘言①。
重建羊太傅祠和王原叔句（宋·李宗易）　　七言律诗　押侵韵	叔子祠荒岁已深，异时贤守重登临。岘山岑寂瞻风概，汉水灵长想德音。奉诏始闻新缔茸，有知那复叹湮沈。又刊翠琰留南夏，先后功名照古今①。
静居（宋·李宗易）　　七言绝句　押删韵	大都心足身还足，祇恐身闲心未闲。但得心闲随处乐，不须朝市雨②云山①。
