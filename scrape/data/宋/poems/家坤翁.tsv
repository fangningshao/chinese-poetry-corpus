游金石台（宋·家坤翁）　　七言律诗　押删韵	庐陵游乐夕阳山，太守何人若是班。三岛幻成一丘小，五峰对峙两溪环。竹间庭院邻翁卜，木杪楼台仙者寰。紫笑扶疏枝干老，春来得兴颇开颜①。
次曾南丰韵（宋·家坤翁）　　七言律诗　押真韵	忆昔诗豪为写真，至今光景尚如新。亭中客鬓几人老，山下灵根千岁春。倏歘相逢皆召杜，舂容莫逆少雷陈。我来随分重知见，似与夫君夙有因①。
