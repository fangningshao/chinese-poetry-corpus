题石桥（宋·苏澥）　　七言律诗　押东韵	连云霭翠叠重重，直下双溪拥霁虹。荣辱自分山色外，利名不到水声中。清凉世界随心现，方广楼台遂感通。愿侍千僧共谈麈，拨开陈障出樊笼①。
国清寺（宋·苏澥）　　七言绝句　押元韵	自嗟灵骨久埋沦，惆怅当年旧事存。青眼重开萧寺路，无人隔夜扫松门。
大慈寺（宋·苏澥）　　七言绝句　押职韵	身去寥寥无朕迹，此时谁会真消息。黄金灵骨今尚存，指示世人人不识①。
