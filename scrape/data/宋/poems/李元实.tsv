送胡季昭谪象州次王卢溪送澹庵贬新州韵（宋·李元实）　　七言律诗　押删韵	知公不怕鬼门关，直气横干清禁闲。雕嘴明知林甫毒，鲠言要与澹庵班。一身渠任黄茆里，千古名标青史间。非晚清朝邪正辨，紫薇红药待君还。
再作十绝寄胡伯负兵侍仲方尚书（宋·李元实）　　七言绝句　押东韵	文昌武库九霄中，翁是新州老澹翁。应念象台今日客，清风端与我翁同。
