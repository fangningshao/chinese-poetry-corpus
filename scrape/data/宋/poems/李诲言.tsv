送永嘉张德载归（宋·李诲言）　　五言律诗　押麻韵	一书催客棹，兴已落天涯。诗捲愁中景，人归梦里家。山田耕过雨，溪水钓残霞。茆屋容身老，文章不足誇①。
赠周书记（宋·李诲言）　　七言律诗　押冬韵	早悟功名岁月空，衲衣何处不从容。几回渡水自寻鹤，岂但买山方种松。麾玉固尝闻咳唾，掷金未尽写心胸。与君能隔几多地，薄暮一声湖上钟①。
