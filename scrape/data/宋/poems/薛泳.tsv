游洞霄（宋·薛泳）　　五言律诗　押支韵	群山皆玉立，中有一峰危。天近秋云薄，松深夜月迟。洞因寻药入，席为听泉移。此趣无人会，临风酒一卮①。
青玉案 守岁（宋·薛泳）	一盘消夜江南果。吃果看书只清坐。罪过梅花料理我。一年心事，半生牢落，尽向今宵过。此身本是山中个。才出山来便希差。手种青松应是大。缚茅深处，抱琴归去，又是明年话。
句（宋·薛泳）　　押尤韵	柳断桥方出，烟深寺欲浮（新堤小泛）。
