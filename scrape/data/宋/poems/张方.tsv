资水桥（宋·张方）　　七言律诗　押庚韵	二里桥头车马行，灵龟背后玉龙横。涨泷往日惊河伯，砥柱千年要石兄。资水右旋江会合，天台西直卦文明。吾心怵惕便施手，事所当为无问名。
泊舟别故（宋·张方）　　七言绝句　押庚韵	瓣香杓杜老先生，文艺林中许乞盟。埽叶岩幽酌泉窦，可能续赋洞箫声①。
乌尤山（宋·张方）　　七言绝句　押萧韵	竹桥沙水乌尤渡，绝壁孤崖意气骄。故与凌云分半坐，僧窗假寐见金焦①。
