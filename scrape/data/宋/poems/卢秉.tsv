宫词十首（宋·卢秉）　　五言绝句　押歌韵	絮扑芙蓉苑，华开太液波。黄头吹月笛，棹影落天河。
题扬州山光寺（宋·卢秉）　　七言绝句　押尤韵	马蹄轻蹙柳花浮，醉入淮南第一州。不是青楼羞薄幸，自缘无锦作缠头①。
题传舍（宋·卢秉）　　七言绝句　押元韵	青衫白发病参军，旋籴黄粱置酒樽。但得有钱留客醉，也胜骑马傍人门。
绝句（宋·卢秉）　　七言绝句　押微韵	十月①都门风薄衣，捣砧声重雁南飞。野人不识长安乐，且趁鲈鱼一棹肥②。
宫词十首（宋·卢秉）　　五言绝句　押歌韵	絮扑芙蓉苑，华开太液波。黄头吹月笛，棹影落天河。
