资圣寺（宋·周牧）　　七言律诗	点点晴光滴翠岚，参天松干影毵毵。穿云日阅客十数，汲水时闻僧两三。俗子绕登山勒马，禅心常共丹同龛。烹茶汲取盈瓯雪，一味清霜齿颊寒。
超览亭（宋·周牧）　　七言律诗　押灰韵	翠微深处著亭台，抖擞红尘双眼开。岚影剩添杯色好，泉声不带市喧来。竹间啼鸟破山寂，天际孤舟界浪回。占断鹞峰无限景，何妨杖屦日徘徊①。
