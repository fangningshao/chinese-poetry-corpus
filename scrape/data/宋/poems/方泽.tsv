诗一首（宋·方泽）　　七言律诗　押豪韵	大帝仙乡列圣曹，蓬山分命镇波涛。瑶台影蘸天心冷，贝阙光浮海面高。五色灵霜浮玉籁，九清明月射金鳌。东方曼倩曾来此，偷折林中数颗桃①。
斯美堂（宋·方泽）　　七言律诗　押齐韵	丹雘鲜鲜郡郭西，檐牙高啄翠云齐。地形旧压重城峻，天势初围叠嶂低。晚市浮烟生万瓦，晓窗寒日度双溪。庭前更有青松路，岂似桃源使客迷①。
武昌阻风（宋·方泽）　　七言绝句　押尤韵	江上春风留客舟，无穷归思满东流。与君尽日闲临水，贪看飞花忘却愁①。
