金山独秀峰（宋·王汉）　　五言律诗　押真韵	千古压嶙峋，标奇世绝伦。形从天赋授，名自我推论。众岳犹前席，群峰合望尘。不知居海郡，知己是何人①。
题湖山立石（宋·王汉）　　五言排律　押文韵	如碑卓水滨，磊落未名闻。藓駮琼姿出，蜗行篆字分。器浑犹抱璞，势迥已凌云。幸免随金锻，宁忧与玉焚。螭形徒岌岌，鸟迹欠云云。若使昌黎见，应摛逐鳄文①。
