赠刘羲仲（宋·吴炯）　　七言律诗	束带真成屈壮图，宁思饱死叹侏儒。便拈手版还丞相，却觅芒鞋踏故庐。少日萦心但黄奶，暮年使鬼勾青奴。他时有客来载酒，解道欲眠卿去无①。
颜孝子乌墓（宋·吴炯）　　押纸韵	人伦风化自孝始，我怀义乌颜氏子。昔从书传闻其名，今来浙东入其里。未入里先见路碑，高冢巍然云树里。犹有群乌绕墓飞，或者神乌长不死。衔土伤吻土亦亦，乌血凝成墓山紫。今古人人皆有亲，负土葬者岂独此。如何感召到山禽，须就人心推物理。生前服劳情自苦，亡后附身哀靡已。天地悯怜鬼神泣，无知羽族有所使。父子茔域永相依，白云深处精灵起。风吹草卉即莱衣，溪浮蘋藻为甘旨。千秋万古此经过，谁人眼不泪如水①。
句（宋·吴炯）　　押庚韵	谁知吾子汉棱粥，压倒东坡玉糁羹（戏苏叔党）。
