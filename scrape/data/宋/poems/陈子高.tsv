宿龟山次韵（宋·陈子高）　　七言律诗　押庚韵	潮回浪溅细沙倾，岸柳平波映眼明。桥接短亭连野迥①，艇横长笛带风清。迢迢翠草寒烟暝，隐隐疏林暮霭晴。遥见叠峰清浅黛，客心伤处碧云轻②。
因小儿学琴终夜不寐作（宋·陈子高）　　五言绝句　押庚韵	鸣鹤操音清，兴幽发性情。听琴爱夜半，明月上残更。
客怀（宋·陈子高）　　五言绝句　押真韵	远山云梦断，长路客愁新。残漏悲钟急，香车碾暗尘。
春昼（宋·陈子高）　　七言绝句　押阳韵	悠悠乱片花空舞，冉冉轻丝晴昼长。楼下怯寒香袖薄，破愁春酌浊醪香。
暮春（宋·陈子高）	纤纤乱草平滩，冉冉云归远山。帘捲深空日永，鸟鸣花落春残。
