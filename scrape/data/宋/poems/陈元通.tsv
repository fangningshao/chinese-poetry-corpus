五日登五华岩（宋·陈元通）　　五言律诗　押微韵	来此逢端午，山间薇蕨肥。盈亏看井脉，消息验玄机。饥办胡麻饭，寒供薜荔衣。俗缘今觉尽，才到已忘归①。
九仙山（宋·陈元通）　　七言律诗　押尤韵	九仙曾住九山头，仙去山空岁月幽。为爱遍寻方外侣，乘閒便向洞前游。苍苔断处踪犹在，玉局残来子未收。换骨丹砂应几转，吾生结得此缘不。
