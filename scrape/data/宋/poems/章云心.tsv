庐山（宋·章云心）　　五言律诗　押删韵	晚眺青牛谷，晨游白鹿山。乾坤何日老，今古几人闲。卉木烟华紫，江湖雨气斑。聘君犹在否，怅望隔云关①。
竹（宋·章云心）　　七言律诗　押支韵	万朵奇云绕屋飞，云心修竹绿猗猗。孤高不为风霜折，正直只应天地知。四海久无龙化处，千年几具雁来时。晋林充隐皆尘土，瞻彼西山我所思①。
送刘同年入蜀（宋·章云心）　　七言律诗　押支韵	蜀山如砥水如丝，送子西游蜀道时。万里乾坤犹战血，百年豪杰几愁眉。青虫渐老秋声小，白雁不来霜信迟。若过锦宫城下路，遥怜堕泪孔明祠①。
古意十四首（宋·章云心）　　押先韵	龙马图犹在，麒麟使亦传。羲皇心不死，孔子梦难圆。
