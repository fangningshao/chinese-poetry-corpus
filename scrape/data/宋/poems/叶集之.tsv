送李道甫辟大名名司录（宋·叶集之）	桓桓忠悯公，决策动天意。际会武烈王，乘桥亲总辔。登城建黄屋，戎狄先夺气。三军白光彩，壮士思敌忾。明星欻坠地，百万可俱殪。天王体不杀，指日明大义。到今犬羊心，之死靡携贰①。
次韵王帅彦昭破贼（宋·叶集之）　　押真韵	将略兵机断若神，济时须仗老成人。指挥自事囊中智，谋议谁参幕府宾①。已喜雄威存楚越，更有馀策取绥银。明年此去登黄阁，要使恩沾③万国春②。
