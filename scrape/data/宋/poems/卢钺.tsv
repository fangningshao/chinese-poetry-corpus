和太傅平章魏公咸淳庚午冬大雪遗安抚潜侍郎（宋·卢钺）　　七言律诗　押侵韵	天花六出瑞午林，公溥明通造化心。农望丰年知兆朕，物涵生意总怀任。兔围奕奕誇圭璧，薇戍霏霏咏昔今。擎重老枝长玉立，主张阳类杜群阴。
姑苏台览古（宋·卢钺）　　七言律诗　押尤韵	姑苏台下百花洲，解语香魂此旧游。巧笑已倾吴子国，浅颦又涴范公舟。湖山四顾无奇骨，五霸俱空等拙谋。杯酒酹江应自誓，男儿西北有神州①。
吴兴舟中（宋·卢钺）　　七言绝句　押灰韵	笠泽高风寒凛凛，苕溪凝雪白皑皑。扁舟我独乘归兴，自是不因安道来①。
投壶（宋·卢钺）　　七言绝句　押虞韵	离骚课罢便投壶，长日身心得自娱。多少论筹闲殿最，始终中节定工夫①。
