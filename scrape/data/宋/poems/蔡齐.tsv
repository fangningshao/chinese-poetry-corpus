小孤山（宋·蔡齐）	大孤之石衡且修，青青长在湖之头。小孤之石锐以高，削立江崖当洪涛。滔滔逝水东流去，两石崔嵬屹天柱。蜀巴之源浩沄沄，壮哉此诚江海门。鸿庞稍见士宇广，疏凿方知夏禹勤。名山大川神所主，过者震惊谁敢侮。云何作庙向荒壖，抟土娉婷像龙女。篙师贾客尔何知，坎坎伐鼓持豚蹄。倚篷清坐渔歌起，日暮但见崖鹰飞。危峰屹立长江上，势折华胥限百蛮。鳌背孤撑青玉柱，斗杓斜插翠云鬟。月生西海初三夜，潮到东吴第一关。安得扁舟多载酒，放歌击楫浪花间①。
小孤索同黄士殷同赋（宋·蔡齐）	缆舟宿松县，我友爱奇观。爱登小孤山，千里瞰江岸。窄塞峡浪喧，微茫渚沙漫。临深看泳鱼，思归闻啼雁。茫茫吊千古，俯仰亦嗟叹。君侯金玉章，贻我舟中玩①。
