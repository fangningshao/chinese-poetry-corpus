红叶（宋·林宾旸）　　五言律诗　押尤韵	五夜霜为染，轻明映碧流。山林惊有色，天地欲无秋。野渡风初起，夕阳雨未收。昔闻供墨客，霜屋落飕飗。
病鹤（宋·林宾旸）　　七言律诗　押微韵	松梢秋气怯霜衣，犹为山人守石扉。仙国灵丹无处觅，故乡华表几时归。心知海上云霄□，眼见林间燕雀飞。却恨吹台消息断，草烟城郭照斜晖①。
