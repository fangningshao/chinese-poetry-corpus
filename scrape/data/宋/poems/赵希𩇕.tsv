游瑞象寺和杜梦麟韵（宋·赵希𩇕）　　七言律诗	招提深僻好山重，湿翠阴森一径松。夜静鹤归清梦绕，日高僧起碧云封。晴分贝叶翻馀照，雨送钟声度远峰。竹舍因逢三昧语，鸟啼花满万缘空①。
绝句（宋·赵希𩇕）　　七言绝句　押灰韵	手执黄庭上石台，竹阴扫月遍苍苔。欲从此处即仙去，玉立清风待鹤来。
绝命偈（宋·赵希𩇕）　　押队韵	六十二年皮袋，放下了无挂碍。青天明月一轮，万古逍遥自在①。
