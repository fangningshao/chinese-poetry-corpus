挽知临安府兼浙西制置使曾公（渊子）（宋·曾子良）　　五言律诗　押真韵	德祐思良弼，江西出大臣。报忠昭汉议，靖献有殷仁。皦日五朝老，清风百世人。几时归衮绣，秋草卧麒麟。
题高远楼（宋·曾子良）　　七言律诗　押尤韵	独行三十六峰头，飞过东华百尺楼。今日中原前日梦，天人极乐世人愁。后千载续后千载，外九州环外九州。此处名烦君著眼，区区复记又何求①。
题章明叔春雨庵（宋·曾子良）　　押纸韵	春雨生草木，雨去作流水。流水不顾返，草木生未已。愿随流水去，一日行万里①。
