杨柳（宋·陆壑）　　七言律诗　押阳韵	破箧犹存旧赐香，轻将魂梦别昭阳。只知镜里春难驻，谁道人间夜更长。父母家贫容不得，君王恩重死难忘。东风二月垂杨柳，犹解飞花入禁墙①。
天台道中（宋·陆壑）　　七言律诗　押麻韵	萧飒西风吹帽纱，征途近晚欲停车。峰回路转六七里，犬吠鸡鸣三四家。采药人归闻朮气，寻仙路远梦桃花。买来山酿全如水，亦解昏昏到日斜①。
朱槿花（宋·陆壑）　　七言绝句　押微韵	壁槿扶疏当缚篱，山深不用掩山扉。客来踏破松梢月，鹤向主人头上飞①。
享神辞（宋·陆壑）	山兮如慕，水兮如诉，问故宫兮莽何许。有翼其宇，有百其堵，中冕旒兮冠佩以序。邦伯维主，酒醴维醹，我民兮曰毋沴我土①。
