华亭山房象山（宋·黄大舆）	客游厌城市，僧房见岩壑。伟石罗众峰，寒砂结层堮。为谷既窈窕，置岭复绵邈。溪源互相注，花草纷已错。空闻先王梦，徒观楚臣作。行云在俛仰，北渚应酬酢。天机契如幻，意匠起冥漠。周流属多豫，寤寐欣所托。有怀山中人，从尔芳杜若①。
更漏子（宋·黄大舆）　　押阳韵	怜宋玉、许王昌。东西邻短墙。
虞美人（宋·黄大舆）	世间离恨何时了。不为英雄少。楚歌声起霸图休。玉帐佳人血泪、满东流。葛荒葵老芜城暮。玉貌知何处。至今芳草解婆娑。只有当时魂魄、未消磨。
