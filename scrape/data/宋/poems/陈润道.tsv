吴民女（宋·陈润道）	吴民嗜钱如嗜饴，天属之爱亦可移。养女日夜望成长，长成未必为民妻。百金求师教歌舞，便望将身赡门户。一家饱暖不自怜，傍人视之方垂涎。朱门列屋争妍丽，百计逢迎主人意。常时疏弃自悲啼，一旦承恩多妒忌。古人怕为荡子妇，夜夜孤眠泪如雨。今人甘为贵人妾，得意失意花上月。荡子不归宁空房，主人喜怒多不常①。
