送程给事知越州（宋·吴安持）　　七言律诗	岭表骚然避贼锋，番禺当此每从容。故知封豕非无意，自是金城不可攻。海峤百年忻受赐，承明三接正酬庸。山阴岂足劳公久，能活千人尚有封①。
驾幸太学倡和（宋·吴安持）　　七言律诗　押阳韵	翰林墨客奏封章，天子欣然幸国庠。綵仗六龙初拥路，青衿三舍已重行。隆儒共庆贤尧舜，访道谁知应帝王。附凤骞渊皆法从，独惭由也亦升堂①。
