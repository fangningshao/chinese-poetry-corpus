诗一首（宋·张定千）	况说龙沙最边陲，关河阻隔远明时。蕃戎把隘当路坐，何日申奏圣人知。今遇司空来宣问，枯林滋润再生枝。四面六蕃多围绕，伏恐寻常失朝仪。若不远仗天威力，只怕河隍（当作湟）陷戎夷。请须司空奏论事，封册加官莫改移。比至今秋新恩泽，山林草木总光辉。塞上艰莘（当作辛）无说处，一心目断望龙墀①。
