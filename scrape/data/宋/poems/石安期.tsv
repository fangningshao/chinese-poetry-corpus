白鹤台（宋·石安期）　　七言律诗　押虞韵	白鹤不来云亦孤，青山长在树荣枯。应随道士青霞客，得到仙人白玉壶。蜀岭秋风鸣寂历，缑山明月下虚无。稻粱不逐群鸡乐，眇眇高情未易呼①。
白云庵（宋·石安期）　　七言绝句　押删韵	白云寂寂水潺潺，云出无心水自闲。云水不知人换世，至今依旧满溪山①。
邛州西湖（宋·石安期）　　七言绝句　押沃韵	先生宴坐西湖曲，水上青山削寒玉。日光浮动山影来，酿作一壶春酒绿①。
