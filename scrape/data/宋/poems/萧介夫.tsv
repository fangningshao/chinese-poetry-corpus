将进酒歌（宋·萧介夫）	劝君莫累黑山土，累得黑山竟何补。劝君莫勒燕然石，勒得燕然又何益。百年岁月能几何，萤烛光中都瞬息。我今安得万丈梯，腾腾直上天街墀。剪拆金乌翅，戳下玉兔蹄。使玉兔不能走，金乌不得飞。然后举泰山为肉林，东海为酒池。君不见吴王台下秋风悲，金谷园中春草衰。不如相逢且饮酒，齐声拍掌大唱金缕衣①。
