张提举到山有作（宋·释梵言）	清世朝贤难会面，岩堂语道霜风扇。借问何时出帝乡，笑云西蜀乌头贱。阿呵阿，谁人荐裴相。当年典豫章，不惜眉毛又相见①。
送务绅禅者分卫歌（宋·释梵言）	豁灵明，开正道，脱却多年肮臭破布袄。顶门一劄，眼睛便定动，如今识得无能老天。真智现，非作造，卷衲携筇下云峤。直去庐陵化有缘，万户①千门须遍到。禾山鼓，清平调，俯仰顺从心一照。那边若遇本色人，点著皆知妙不妙。子莫学，石头老，书信不通行太早。得个清源鈯斧儿，南台石上锄荒草。
示昙清侍者牧牛歌（宋·释梵言）	侬家牧个白牛，年来可纵可收。不用鼻头絭索，任渠放荡林丘。风清月瑩，踪迹难俦。香严鞭杖，巩放绳头，跨入白云深处游。直得通身无影象，时吹木笛有来由。小牛儿，莫容易，浅草平田且随意。勿令逐队上高坡，筋力未能登崄巇。傍水依山养，令头角完备。叱，岂不见狸奴白牯解作师子游戏①。
偈三首（宋·释梵言）　　押屑韵	吾心似秋月，碧潭清浩洁。无物堪比伦，教我如何说。
颂古九首（宋·释梵言）	赵州老，对面人难晓。一归何处，青州布袄。金银琉璃，砗磲玛瑙。
