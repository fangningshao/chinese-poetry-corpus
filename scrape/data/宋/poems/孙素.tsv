徐孺子读书台分得高字（宋·孙素）　　押豪韵	吾爱徐聘君，沈冥乃人豪。诸贤搆党祸，皎皎云鸿毛。平生读何书，身隐名难逃。故宅照湖水，荒坟翳城蒿。焉知此山中，突兀书堂高。
胡文定墨池分得风字（宋·孙素）　　押东韵	吾爱胡夫子，抱道来逃空。岂伊桃花源，有此山泉蒙。奏疏沥肝胆，春秋开盲聋。当年起草处，想见临池工。愿为池上草，永怀君子风①。
