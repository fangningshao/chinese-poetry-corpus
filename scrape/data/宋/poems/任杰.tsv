杰衰朽无取辱益之见招同诸友为四老会晦之承议有诗杰谨次元韵（宋·任杰）　　七言律诗　押鱼韵	夫子关西出众儒，肯来寻我卜幽居①。忘忧棋局真佳趣，投老诗篇是绪馀。故旧已家吟伐木，太平只恐罩嘉鱼。主人醉指前溪路，松菊清凉月影疏。
杰伏蒙知府给事宠示佳章谨次元韵和呈（宋·任杰）　　七言律诗　押尤韵	险阻艰难自遍游，归来寻访老交俦。七年弦顷嗟分袂，二月莺花喜聚头。美酒十分须共醉，劳生一梦更何愁。况君富贵功名在，从此男儿志可酬①。
