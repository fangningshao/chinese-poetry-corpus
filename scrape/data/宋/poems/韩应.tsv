陈素斋席上（宋·韩应）　　五言律诗　押微韵	自得沧洲趣，门开接钓矶。江光翻夕照，岚气上秋衣。心苦一官冷，吟多万事违。何如明月夜，有客扣林扉。
李介山席上（宋·韩应）　　五言律诗　押真韵	野屋与僧邻，萧然隔市尘。好山晴入户，幽鸟晚依人。雨歇竹光润，风生荷气新。故人同此趣，来往日相亲。
丁氏宅（宋·韩应）　　五言律诗　押元韵	接竹引山泉，菖阳满石盆。秋高松落子，岁久鹤生孙。古壁寒藤上，前人旧墨存。平生箕颍兴，风度有谁尊①。
