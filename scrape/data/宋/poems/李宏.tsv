陈村道中（宋·李宏）　　五言律诗　押冬韵	笋舆乘晚上，诘曲过前冲。石怪形难似，山深不计重。乱流奔绝壑，险径蹑危峰。重难为农苦，辛勤更岁凶①。
游天休观道流索诗（宋·李宏）　　七言律诗　押先韵	霓旌羽盖下飞仙，名揭司真列洞天。一派银河悬落水，数峰石壁锁霏烟。潭心雷殷龙应出，井口风回虎未旋①。端欲相从老岩壑，凌云已觉意飘然②。
宿秋霜阁方丈（宋·李宏）　　七言绝句　押寒韵	青山夭矫虬龙蟠，溪流泻竭滩声乾。履霜未落秋尚早，夜半已作貂裘寒①。
和吕居仁泾县旌德道中见寄三首（宋·李宏）　　七言绝句　押阳韵	笋舆破晓踏新霜，千里调安远办装。会约明年追胜集，茱萸细把记重阳。
登江楼（宋·李宏）　　七言绝句　押尤韵	三江会合水交流，拥抱岚光送客舟。只与寄诗身不到，老人可是负江楼①。
凫山庙（宋·李宏）	凫山高与苍旻训示，根盘八里雄坤维①。油然出云为风雨，泽周一境无凶饥。重楼复殿据山腹，蜿蜒攫护神□□。威灵如在骇闻听，至今父老能言之。断碑刓缺尚可读，湮埋岁久人无知。高高一峰独秀出，上有蝉蜕真仙居。似闻尝任石埭尹，化流德洽真民师。持竿戏投白龙饵，隐雾深韬玄豹姿。手披蕊笈校丹篆，足蹑飞升②腾紫微。相逢邂逅一笑粲，真将莫逆论心期。从兹来往因无间，遗踪所至犹可推。弦歌标乡里犹在，望仙纪地名独垂。栖真发寄伟曾税驾，绝顶尚留丹灶基。近邻眢井数盈九，石甃坚深端可窥。神既庙食还旧隐，仙亦偶坐应祷祈。合堂荐享异肴蔌，乞灵修敬倾里闾。政和天子谨祠祭，郡县有请咸勿违。一朝飞章达旒扆，往往一夜曾躬披。俞音载锡降芝简，庞贲徽名昭典彝。神兮仙兮服君赐，福庇斯民无已时。仙将出游神速往，霓旌绛节相追随。神既来归仙至止，衮衣羽帔瞻光仪。繄予顶谒亦云屡，淋漓醉墨聊一挥。词虽芜颣事摭实，庶几传信祛群疑③。
