浙江有感（宋·王回）　　七言律诗	候潮门外浙江西，曾忆浮舟自此归。万古波涛今日是，一身踪迹昔人非。愁侵壮齿头先白，泪入秋风眼易眵。日暮彷徨不能去，连堤疏柳更依依①。
双凫（宋·王回）	时时行地罗裙掩，双手更擎春潋滟。傍人都道不须辞，尽做十分能几点。春柔浅蘸蒲萄暖，和笑劝人教引满。洛尘忽浥不胜娇，刬蹈金莲行款款①。
