春日田园杂兴（宋·吴㻦）　　七言律诗　押歌韵	野水浑边戏乳鹅，疏篱缺处晒耕蓑。草青随意牛羊卧，门静无人燕雀多。夫倦倚犁需妇馌，翁欢击壤和孙歌。新来别有营生计，又喜巡檐住蜜窠。
游垆山（宋·吴㻦）	通都无羊肠，垆中有羊肠。都人有羊肠，垆人无羊肠。发原马之肝，委蛇豸之背。曲曲达蓝桥，意与仙灵会。静夜非笙簧，依微送天籁①。
