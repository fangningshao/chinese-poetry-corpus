阴那山（宋·蔡蒙吉）　　七言律诗　押支韵	宫阙空悬胜绝奇，天然泉石画中窥。五峰指月攒寒玉，二水流云漾碧漪。鱼鸟身如游极乐，猿猴心似发菩提①。沈沈钟鼓僧閒寂，客亦忘言自得之。
梅江晚泛二首（宋·蔡蒙吉）　　五言绝句　押灰韵	罢读出江岸，江波滚滚来。呼舟閒打桨，载月二更回。
游王寿山（宋·蔡蒙吉）　　七言绝句　押麻韵	王寿山头石径斜，不知何处有仙家。烟霞踏遍芒鞋破，一路春鸠啼落花①。
