九日泛舟同朱元晦（宋·傅自得）　　五言律诗　押庚韵	秋月天然白，溪流镜样平。唤船同胜赏，把盏话平生。击楫鱼频跃，忘机鸟尚惊。兹游还可继，家酿为君倾①。
蓦山溪 早春寿京尹（宋·傅自得）	洪钧转处，都在薰陶内。瑞世得奇才，赞化工，协调和气。雄词健笔，谈笑斡千钧，馀闲手，尹王畿，治行称尤异。雍容儒雅，早合登高位。天路踏骅骝，看峨冠，羽仪班缀。东风骀荡，王斝酒鳞红，春不老，寿难穷，莫惜今朝醉。
