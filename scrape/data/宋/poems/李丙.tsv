白纻辞（宋·李丙）	娇如花，美如玉，越溪女儿十五六。光风入帘睡初足，起画修眉远山绿。飞香走红三月心，一声白纻千黄金。高堂客散灯火深，醉鬓斜钗夜沈沈。
夜夜曲（宋·李丙）　　押沃韵	玉窗结怨歌幽独，弦绝鸾胶几时续。铜龙漏促春夜长，冷雨酸风乱心曲。閒熏翠被郁金香，拂拭绣枕屏山绿。飞飞乳燕归不归，寂寞流苏帐前烛①。
