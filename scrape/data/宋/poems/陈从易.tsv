题华林书院（宋·陈从易）　　七言律诗　押麻韵	世居江表卧烟霞，致政官资美莫加。圣代旌门崇孝义，御书堆阁绝生涯。衣冠济济皆稽古，儿侄熙熙尽克家。我忝转输巡按暇，因留诗句记荣华①。
小孤山（宋·陈从易）　　五言绝句　押青韵	山称孤独字，庙塑女郎形。过客虽知误，行人但乞灵①。
题北海（宋·陈从易）　　七言绝句　押灰韵	闻道荆王废池馆，化为徐湛好亭台。江山形胜周遭见，花木芬芳次第开①。
