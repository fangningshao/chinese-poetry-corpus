如归亭（宋·吴感）　　七言律诗　押东韵	五柳门南派水东，水边亭上兴无穷。半窗山色来云外，一枕荷香带雨中。绣被夜歌青翰楫，绿波春飏紫茎风。尘曹未窃江湖号，携手阑干早晚同①。
折红梅 梅花馆小鬟（宋·吴感）	喜冰澌初泮，微和渐入、东郊时节。春消息，夜来顿觉，红梅数枝争发。玉溪仙馆，不是个、寻常标格。化工别与、一种风情，似匀点胭脂，染成香雪。重吟细阅。比繁杏夭桃，品格真别。只愁共、彩云易散，冷落谢池风月。凭谁向说。三弄处、龙吟休咽。大家留取，时倚阑干，闻有花堪折，劝君须折。
