与张枢密（宋·罗仲舒）　　七言律诗	孤愤全凭尺素书，一官牢落竟何如。兵威似火难言熄，世事犹棋祇报输。鱼弃青蒲归浅渚，鸟忘白粒堕枯株。杞人纵有忧天志，忍见鸱夷赐子胥。
芦江八咏 东桥柳色（宋·罗仲舒）　　五言绝句　押歌韵	河桥数株柳，偏受东风多。柔条慎勿折，生意全天和。
失题（宋·罗仲舒）	世情落落疏，林树森森密。乘兴一登临，峭然风景别。飞云去不停，狂涧流无歇。巢许是何人，万古称豪杰①。
