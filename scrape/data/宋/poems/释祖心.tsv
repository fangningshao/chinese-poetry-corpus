初退黄龙院作（宋·释祖心）　　五言律诗　押蒸韵	不住唐朝寺，闲为宋地僧。生涯三事衲，故旧一枝藤。乞食随缘过，逢山任意登。相逢莫相笑，不是岭南能①。
送吴恂（宋·释祖心）　　七言绝句　押东韵	海门山崄绝行踪，踏断牢关信已通。自有太平基业在，不论南北与西东①。
南禅师圆寂日偈二首（宋·释祖心）	去年三月十有七，一夜春风撼筹室。三角麒麟入海中，空馀片月波心出。真不掩伪，曲不藏直。谁人为和雪中吟，万古知音是今日。
