游泽山（宋·汪翔龙）　　五言律诗　押寒韵	独俯空堂夜，无人境自宽。高风河影动，斜月竹身寒。潮海秋声阔，山林客梦安。坐来更几点，北斗挂阑干。
访黄吏部不值（宋·汪翔龙）　　七言律诗　押寒韵	一镜湖光半壁山，主人何往客来观。闲蝶自专花富贵，幽禽如语竹平安。烟云变化草木媚，日月往来天地宽。何当共整登临屐，更上崔嵬绝顶看①。
