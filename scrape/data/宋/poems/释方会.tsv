句 其一（宋·释方会）　　押灰韵	渔翁未掷钓，跃鳞冲浪来。
偈（宋·释方会）　　押屑韵	踏著秤锤硬似铁，哑子得梦向谁说。须弥顶上浪滔天，大洋海里遭火爇。
偈二首（宋·释方会）　　押啸韵	杨歧一要，千圣同妙。布施大众，果然失照。
偈（宋·释方会）	杨歧无旨的，种田博饭吃。说梦老瞿昙，何处觅踪迹。
偈（宋·释方会）	薄福住杨歧，年来气力衰。寒风凋败叶，犹喜故人归。啰啰哩，拈上死柴头，且向无烟火。
偈（宋·释方会）	杨歧乍住屋壁疏，满床尽布雪真珠。缩却项，暗嗟吁，翻忆古人树下居。
偈（宋·释方会）　　押虞韵	云盖是事不如，说禅似吞栗蒲。若向此处会得，佛法天地悬殊。
偈（宋·释方会）　　押屑韵	释迦老子著跌，偷笑云盖乱说。虽然世界坦平，也是将勤补拙。
偈（宋·释方会）　　押屑韵	雪，雪，处处光辉明皎洁。黄河冻锁绝纤流，赫日光中须迸裂。须迸裂，那吒顶上吃蒺藜，金刚脚下流出血。
