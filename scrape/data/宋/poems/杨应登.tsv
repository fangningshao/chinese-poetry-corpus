水宿（宋·杨应登）　　五言律诗　押元韵	水宿逢今雨，春归反故园。圣朝臣巳老，往事客何言。乞米分邻里，看书到子孙。苍茫不可会，一笑了清樽。
寄赵梅州（宋·杨应登）	江城雁叫天如水，寒色苍苍草木死。哀歌未断月东出，有才无命可流涕。今我不乐思梅州，束带深衣百僚底。天下规矩见卓绝，龙章麟角诸公子。白头时节得蛮府，归来闭门呼不起。惆怅平生狗马病，风后力牧长已矣。为公问酒日日酤，薰天富贵忧患始。
