龙子祠农人享神（宋·王士元）	晋州之西，山曰藐姑，有泉源源流不潴。疏为八道沟与渠，坐令瘠土成膏腴。多黍多稌多麻蔬，沄沄万亩棋局如。田家终岁惟勤劬，虽有乾旱无忧虞。割牲酾酒父老趋，坎坎击鼓吹笙竽。报答龙神醉饱馀，宛若泽国江乡居。晋州之东民岂迂，耕种自亦（一作亦自）为农夫。年年汲井井欲枯，赤日炙背田（一作如炙雨）不濡。父子筋力疲辘轳，肩赪汗浃良区区。老我见此空嗟吁。谁把劳逸分两途，凶年且为宽赋租①。
