重修龙堂诗（宋·郑漻）	龙德蟠际，在虫莫知。实尸雨霖，鞭雷摇帜。蠢蠢生齿，腹饥谋食。四时罔避，力穑艺稷。耕深耰疾，人不胜天。云蒸雾滃，赖龙以全。兹山由里名澄江，奫沦崒嵂龙之汪。飞液遇坎堪滥觞，荆扉挹啖逾蔗浆。焦土石裂暍欲僵，捧罂膏流收丰穰。天漏资车翻手强，扫氛驳翳开扶桑。郑公庆馀森圭璋，使君成民神且康。报功新庙益炽昌，龙兮无专白云乡①。
