寄丹丘林咏道（宋·桑世昌）　　七言律诗　押尤韵	小别俄惊岁屡周，尺书每每寄江头。逢时共叹君肥遁，投老谁怜我倦游。书足三冬应润屋，诗成千首必经侯。一尊纵负东湖约，尚及黄花碧树秋。
夜对巾山塔灯呈史君李孟达寺簿（宋·桑世昌）　　七言律诗　押东韵	光明台畔旧曾逢，何自飞来碧海东。未问眼根齐等级，要先心地證圆通。八还究竟千光合，四面回旋一视同。坐想玉霄风月夕，超然清对一诗翁①。
句（宋·桑世昌）　　押麻韵	翠添邻堑竹，红照屋山花（即事）。
