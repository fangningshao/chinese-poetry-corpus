妙法庵二首 其二（宋·赵良佐）　　七言律诗　押阳韵	蔓藤扶我过东冈，与客同登妙法堂。小院回廊春已暮，茂林修竹夏初长。归欤未办买山计，健甚无庸却老方。都市山林总无累，此生此世底须忙①。
妙法庵二首 其一（宋·赵良佐）　　七言绝句　押阳韵	乘兴来游古道场，远村落日卧牛羊。暂能摆脱尘埃念，瓦鼎烟消柏子香。
