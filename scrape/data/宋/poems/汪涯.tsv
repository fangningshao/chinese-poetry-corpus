江帆（宋·汪涯）　　七言律诗　押灰韵	江帆去去可肠断，千古万古越王台。埽空黄叶晚风定，飞尽碧天晴鸟回。半生无成坐笔砚，万事不理问樽罍。年年看梅今白首，已矣英雄留七哀。
江行（宋·汪涯）　　七言绝句　押寒韵	江陵白鱼如斫玉，挂席独去风日寒。封题两瓮寄白发，儿涯不是作鱼官。
采石独酌（宋·汪涯）　　押真韵	欲落不落月在手，百年几何持钓纶。不知春色万象表，绿烟漠漠入江滨。天翻地覆有今夕，酒熟诗温①无可人。向来谈笑成黄土，堕泪未了鸡司晨。
