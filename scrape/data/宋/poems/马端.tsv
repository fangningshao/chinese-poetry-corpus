司马晋州待制哀辞（宋·马端）　　五言排律	志古流难合，谈高道自明。风波志恩分①，针石尽交情②。让节蒙知厚③，华班绝绮荣④。贱生怀感遇，当路假晶荧⑤。累次青油幕⑥，中间白玉京。吏文容议缓⑦，邦事恤言轻⑧。自此嗟流梗，何期苦见兵⑨。塞垣心易动，漳浦信弥惊⑩。玉蕊悲无验，金台望忽倾。岁阑云惨淡，天迥泪纵横。世有真忠亮，今亡至直清。旧僚知葬日，投此吊佳城⑾。
