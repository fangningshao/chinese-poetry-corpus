灵峰院（宋·湛俞）　　七言律诗　押先韵	禅林潇洒倚危巅，税驾登临思豁然。万里碧光晴望海，一堂幽响夜听泉。寒龛能卧清凉地，古洞云归黯淡天。好景自嗟吟不尽，拟凭图画寄诗仙。
建茶和罗拯韵（宋·湛俞）　　五言绝句　押冬韵	御茗毓何峰，烟岚十二重。玉泉新吐凤，金饼五盘龙。
句 其一（宋·湛俞）　　押东韵	茉莉晓迷琼槛白，荔枝秋昳绮筵红（长乐台）。
