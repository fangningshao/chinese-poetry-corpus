梅雨潭（宋·李介山）　　五言律诗　押先韵	灵源分左界，千仞落飞泉。散作一空雨，长如四月天。挂岩寒练直，溅席水珠圆。湫石龙应在，岩扉浮翠烟①。
小溪（宋·李介山）　　七言律诗　押齐韵	东风满眼柳花飞，信步扶藜过小溪。淮甸凄凉春事少，楚天空阔暮云低。江山有意怜孤客，桃李无心恋故蹊。纵使有家归未得，数声蜀魄为谁啼①。
