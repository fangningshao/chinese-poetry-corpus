天柱（宋·谢章）	莺花婉娩天，晴空落红雨。千里赋远游，山水无重数。武夷天下甲，清绝多奇趣。名峰三十六，一一拱天柱。隔岸分西东，回首时一顾。孤高自特立，不肯相朋附。溪流走其下，萦纡溢清泚。荒烟锁寒碧，晴岚滴空翠。曲曲深复深，行行止且止。时闻欸乃歌，恍入桃源路。山禽相应答，岭云自吞吐。此境非人寰，蔚为神仙所。我欲深穷□，白鸥没星渚①。
