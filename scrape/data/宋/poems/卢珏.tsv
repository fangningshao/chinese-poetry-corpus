贺山房先生得宣命（宋·卢珏）　　七言律诗　押灰韵	自从骢马到清溪，净洗江山绝点埃。霜月高擎随地转，春风吹喜自天来。皇华礼遣荣花县，宣命恩浓出柏台。海内苍生望霖雨，庙堂正要栋梁材①。
天边风露楼漫题（宋·卢珏）　　七言律诗　押齐韵	十二阑干俯碧溪，凭高一览万山低。晴滩历历轻帆上，烟树重重幽鸟啼。但觉兴随流水远，不知身与白云齐。年来先寄东君信，多种梅花在屋西。①
