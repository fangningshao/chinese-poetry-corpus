建炎四年正月二十五日过南山诗（宋·赵子松）	□望□□洞，北□①刻划兼无双。怪□□奇□，□□□□□。虬龙□□脊，彪兕怒翀羾。□□作澒洞，哀湍泻春（疑当作舂）撞。磨崖名相踵，快意言多哤。赏心或自得，有力谁扛。想当秋水至，万壑争淙淙。仙圣会缥缈，松竹导旌幢。祇今岩岫间，彷佛馀舌杠。岂无避世翁，台背霜眉庞。□许寻子真，不辞拜老庞。华发去乡国，炎荒寄逢窗。偶著两□历，端令寸心降。危守跂鸟翼，旅食空酒缸。归鸦识故栖，野烧明枯桩。送客雨霖霏，催□鼓逢逢。推枕耿不寐，取火续寒缸。哦诗杂蛮语，嘲哳愧新腔②。
