东西船行（宋·李浩）	东船得风帆席高，千里瞬息轻鸿毛。西船见笑苦迟钝，汗流撑折百张篙。明日风翻波浪异，西笑东船却如此。东西相笑无已时，我但行藏任天理①。
述陂（在临川县）（宋·李浩）	数椽临苍波，我目得以寓。长溪山根来，澄潭一回互。万象森可掬，翛翛澹清素。草短牛羊饥，沙暖凫鹜聚。枯槎出断岸，孤艇横野渡。荒寒何代城，隐沦尚门户。昔时歌舞地，今日采樵路。回薄万古心，斜阳在烟树（同上书卷五）。
寄同参严康朝偈（宋·李浩）　　押齐韵	门有孙膑铺，家存甘贽妻。夜眠还早起，谁悟复谁迷。
赠鬻胭脂者偈（宋·李浩）　　押尤韵	不涂红粉自风流，往往禅徒到此休。透过古今圈后，却来这里吃拳头①。
