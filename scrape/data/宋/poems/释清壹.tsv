寄无著（宋·释清壹）　　五言律诗　押支韵	逢人称宿腊，玄解少人知。俗浊唯贪隐，禅高不碍诗。水边秋杖屦，石上雪须眉。鸡犬添邻曲，还同赋紫芝。
寄万先辈（宋·释清壹）　　七言律诗　押庚韵	归从衡岳此身清，老校群书眼倍明。白屋有田供伏腊，青云无梦到公卿。频挑野菜招僧至，少著深衣入郭行。早岁自嗟行役远，失将诗律问先生①。
