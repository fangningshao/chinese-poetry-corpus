送汪尚书大猷归鄞（宋·司马伋）　　五言律诗　押尤韵	忆昔铨衡地，为郎得并游。惟公合明陟，顾我分夷犹。功业行将遂，轩车去莫留。祠庭固诚请，帝眷益绸缪。
点易亭（宋·司马伋）　　七言律诗　押青韵	洞天占胜作新亭，曲槛危檐揖翠屏。四顾风烟入怀里，一湾溪水抱沙汀。羽人不见论平昔，双鹤犹存有典型。幸得官闲成吏隐，何妨续说旧羲经①。
