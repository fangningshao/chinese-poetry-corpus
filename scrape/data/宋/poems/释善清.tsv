读法界观（宋·释善清）　　七言绝句　押歌韵	多中即一一中多，浪里全提水是波。波水灭时多一尽，日轮当午见星河①。
偈五首（宋·释善清）　　押尤韵	不出三门九十日，大都只要此心休。此心休了全无事，天下名山任意游。
送临安南荡崇觉空禅师偈（宋·释善清）　　押删韵	十年聚首龙峰寺，一悟真空万境閒。此去随缘且高隐，莫将名字落人间①。
偈（宋·释善清）　　押职韵	随随随，昔昔昔，随随随后无人识。夜来明月上高峰，元来祇是这个贼①。
颂二首（宋·释善清）　　押真韵	铜砂锣里油清净，照见尘中旧主人。寄语禅人猛参取，莫教孤负此生身①。
