建炎丞相成国吕忠穆公退老堂（宋·洪拟）　　七言律诗　押阳韵	富贵功名岂易量，暂休聊洗十年忙。赤城山下林泉美，退老堂中日月长。种竹几年心未厌，栽花经日手犹香。一丘寄傲真吾事，何必怀归问故乡。
伏睹三兄文会之乐皆见于诗不肖屏居山间颇以不获陪末从为歉辄继高韵聊以自叙云尔。（宋·洪拟）　　七言律诗　押庚韵	老去谩将书作伴，平生不喜酒为名。倦游落落忘尘事，清梦时时入化城。纵有诗骚浑漫与，回看波浪亦堪惊。赤城从阻陪高会，深自怜馀不及情①。
宁海五咏 崇教寓居（宋·洪拟）　　五言绝句　押鱼韵	七年溪山北，颇自爱吾庐。人生真寄耳，何必赋归欤。
