万峰庵（宋·黄登）　　七言律诗　押文韵	上到山巅晓色分，眼看残月待朝昕。望迷四顾浑如海，立欲移时祇是云。隐隐楼台平地见，行行钟磬半天闻。举头顿觉青霄近，我欲乘风谒帝君①。
题三岩（宋·黄登）　　七言律诗　押尤韵	占断烟霞老一丘，玉岩阅历几春秋。削成四壁开三面，比似他山出一头。几欲登临寻胜概，偶然休沐得佳游。醉磨浓墨书岩石，恨不携琴更少留。
