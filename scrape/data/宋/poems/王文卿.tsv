逍遥峰（宋·王文卿）　　七言律诗　押庚韵	耸汉仙峰一柱清，晴春登览四山明。祥云昼护神光现，瑞月宵临法乐鸣。华子冈头灵运赋，七星杉下蔡经盟。慨思今古无穷事，那得逍遥自在情①。
麻姑坛（宋·王文卿）　　七言律诗　押寒韵	漉酒巾笼五岳冠，懒携琴鹤上朝端。丹房昼睡烟霞暖，紫府夜归星斗寒。诗就几教山鬼泣，剑灵那许俗人看。麻姑报道桑田变，一曲仙棋尚未残①。
以二十八字为吾婿他日嘱仲和书付梅隐袁庭植（宋·王文卿）　　七言绝句　押先韵	吾法元来不妄传，信知道法妙玄玄。君家自是神仙种，管取儿孙代代贤①。
题棺木（宋·王文卿）　　押真韵	我身是假，松板非真。牢笼俗眼，跳出红尘①。
句（宋·王文卿）　　押删韵	红尘富贵无心恋，紫府真仙有志攀①。
