赞月庵（宋·释宗琏）	这个老汉，浑无缝罅。点铁成金，指鹿为马。以张拙秀才语擒纵多口，阿师跨三脚驴儿，指点诸方话霸。遇贱时三世诸佛正眼难窥，遇贵时八大龙王亦难酬价。阿呵呵，也大差。只因会春园里失却眼睛，从此恶名滔滔流遍天下。高挂虚堂兮如师子全威，一任百怪千妖暗中惊讶。灯禅灯禅，第一不得容易与伊点化①。
偈五首（宋·释宗琏）　　押侵韵	暗穿玉线，密度金针。如水入水，似金博金。
颂古三首（宋·释宗琏）　　押屑韵	南来本欲破邪说，纸灯灭处难分雪。踏著秤锤硬似铁，错认乌龟唤作鳖。
