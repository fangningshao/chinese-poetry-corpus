送裴司门倅越（宋·宋敏求）　　五言律诗　押微韵	剡中新佐郡，去路触炎威。民富杼机利，地含山水晖。樵风送舟綄，梅雨润朝衣。政在宜谣俗，当期奏课归①。
史院席上奉和首相吴公元韵（宋·宋敏求）　　五言律诗　押鱼韵	二圣垂鸿烈，天临四纪馀。元台地率属，赐会宠刊书。世业叨荣甚，君恩可报欤。衮衣相照烂，归拥鹿鸣车①。
题招提院静照堂（宋·宋敏求）　　五言律诗　押阳韵	丛林起新构，燕坐水云乡。本自禅心静，能令世累忘。幡花围昼永，钟梵度宵长。归裓新篇富，笼纱映宝坊①。
送程给事知越州（宋·宋敏求）　　七言律诗　押微韵	浙东歌舞望旌麾，远泛樵风羽綄飞。论撰内通仙殿籍，拜兴初别夕郎闱。老人日俟刘公至，狂客今无贺监归。闻有新诗频寄我，莫嗟梅雨裛朝衣①。
句（宋·宋敏求）	十年情味与君同①。
