偶书（宋·徐瓘）　　七言律诗　押庚韵	明中悟理造忱诚，性觉通真见即行。生不生来空是境，有无有处化为城。荣枯现梦因缘想，色相求心妄执情。名与实亡都在道，盲聋苦学漫营营①。
四时诗 春（宋·徐瓘）　　七言绝句　押阳韵	风吹细浪低田麦，雨过初分浅水秧。红树半开桃脸嫩，绿波深映柳丝长。
四时诗 夏（宋·徐瓘）　　七言绝句　押齐韵	林垂紫李玉成蹊，水映红榴石近溪。深栋双双飞燕语，阴槐绿树万蝉嘶。
四时诗 秋（宋·徐瓘）　　七言绝句　押支韵	红飘乱叶树连枝，雨著疏花菊绕篱。蓬转恨多饶白发，鸿归数处寄新诗。
四时诗 冬（宋·徐瓘）　　七言绝句　押寒韵	飞花雪片落梅残，兴发歌楼酒量宽。矶石钓鱼观冻手，衣蓑绿映暮江寒。
