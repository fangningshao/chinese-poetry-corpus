石井联句（宋·傅概）　　押屑韵	山川百千景，斯并诚夐绝（逵）。灵源若神涌，怪石肖天裂（沔）。不与浊流并，恐是众泉杰（煇）。银汉河分派，玉壶冰借洁（概）。中夜声激怆，四时光秀澈（逵）。泾渭耻淆杂，潢潦愧涸竭（沔）。润如周孔教，清比夷齐节（煇）。观鱼思文望，对岩梦武说（概）。我欲断谄佞，汲此洗剑血（煇）。我欲安庙社，磨此镂勋碣（煇）。诗以志本心，书之非诡说（煇）。
