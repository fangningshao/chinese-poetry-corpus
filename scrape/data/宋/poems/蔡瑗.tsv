新建双门奉呈知府郎中（宋·蔡瑗）　　七言律诗　押麻韵	巍雉云丛十万家，台门新筑更豪华。春笼碧瓦浮佳气，日上朱栏夺绛霞。众水回环来卫府，千峰朝挹自排衙。吾州形胜今如此，文物彬彬正可嘉①。
梁山瀑布（宋·蔡瑗）　　七言绝句　押陌韵	会稽之南罗浮北，中有大梁神仙宅。瀑流今占挂长虹，泻下银河数千尺①。
雉山院（宋·蔡瑗）　　七言绝句　押删韵	白雉闻经向此山，转身来伴老僧闲。大都见善能开悟，天上人间任往还①。
