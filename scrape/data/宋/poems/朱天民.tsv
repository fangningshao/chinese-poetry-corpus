神灯（宋·朱天民）　　押蒸韵	昔向①长老说，北山有神灯。六月神初度，邑人竞高登。夜深无消息，忽其见崚嶒。璀璨作奇葩，点缀横玉绳。渐渐出阴壑，两两度松藤。乍明既倏晦，此没或彼兴。光中若有人，前后相参承。久久乃散去，各自为侪朋。神意会群望，欢尽车方升。我家枕朔冈，梦寐云气腾。日暮启窗户，挥扇却炎蒸。跂于（同上书作予）默一祝，祥光来相应。体大赤杲日，中瑩融明冰。此乃少为贵，群嘱当未曾。再拜灯复出，照我心渊澄。
