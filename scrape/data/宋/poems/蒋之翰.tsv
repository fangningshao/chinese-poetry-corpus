换苏印和弟颖叔 其一（宋·蒋之翰）　　七言律诗　押支韵	耻向承平便拂衣，乡邦还得拥旌麾。昔年曾预儿孙列，投老犹疑笔砚随①。忠义一门均许国，箕裘万石亦遭时②。朝廷虚日方圆任，功业当看帝载熙③。
换苏印和弟颖叔 其二（宋·蒋之翰）　　七言绝句　押尤韵	从来疏拙懒身谋，揽辔登车已倦游。幸有醉乡为乐地，何妨吟啸老东州①。
