宿青绥铺（宋·童蒙）	跋涉千千里，我行亦良勤。戒途桂林腊，解辔盱水春。赤石照病眼，红泉濯征尘。麻姑顾我笑，问别何所因。忆昨罢清江，中兴初甲寅。去家十五年，一扫先君坟。未及亲旧语，遽随犬羊奔。幕燕遂如客，月鹊无安村。得官峤南州，欲访出世人。禦虎信有命，生还聊一欣。此事姑置之，既往安足论。山神似相怜，静扫群峰云①。
