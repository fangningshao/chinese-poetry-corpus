朝宗门（宋·石祖文）　　七言律诗　押元韵	楼阁峥嵘古垒门，日随潮汐谨晨昏。奠川禹绩勤沟洫，学海雄词识本源。演迤众流唯北拱，委蛇万折肯西奔。时人有问朝宗义，落笔诗成不待言①。
君山（宋·石祖文）　　七言律诗　押真韵	远迩朝宗势拱辰，名高岂特为春申。孤峰堆阜无多地，一水仙凡隔几尘。簪履三千谁念楚，山河百二漫誇秦。云烟胜概无今古，俯仰休悲迹已陈①。
季子庙（宋·石祖文）　　七言绝句　押虞韵	夫子南游不到吴，殷勤题识寄嗟吁。干戈扰扰怜诸夏，季子流风过耳无①。
