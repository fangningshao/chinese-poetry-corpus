寄答张五丈师夔明府（宋·张颉）　　七言律诗　押支韵	旧令龙溪有去思，移家喜与土风宜。人传张籍妙乐府，我识王维真画师。火米夏收畬稻早，海椒春放瘴花迟。客查不到天无雁，赖有輶轩可寄诗①。
茅山续志（宋·张颉）　　七言绝句　押文韵	步虚声起绕玄云，石乳烟销夜半分。怪得瑶笙吹鹤过，碧坛夜醮玉宸君①。
摄山访隐者（宋·张颉）　　七言绝句　押蒸韵	路绕苍山石挂藤，结庐深入白云层。泉鸣便隔人间世，采药知从何处僧①。
句（宋·张颉）　　押元韵	持节淮堧剧骏奔，扈扶文母入天阍①。
