河朔同官倡和用山字韵（宋·胡直孺）　　七言律诗　押删韵	章句飘飘续小山，古风萧瑟笔追还。海鹏共击三千里，铁马同归十二闲。功业会看钟鼎上，声华已在搢绅间。他年记忆怜衰老，为报西川引一班①。
与刘邦直（宋·胡直孺）　　七言律诗　押庚韵	梦魂南北昧平生，邂逅相逢意已倾。楚国山川千叠远，隋堤烟雨一帆轻。我无健笔翻三峡，君有长才肃五兵。同是行人更分首，不堪风树作秋声①。
送春（宋·胡直孺）　　七言绝句　押真韵	含酸梅子渐生仁，莺老花飞迹已陈。一夜南风摇斗柄，明朝烟柳不关春①。
春日（宋·胡直孺）　　七言绝句　押麻韵	风云吹絮柳飞花，睡起钩帘日半斜。四海随人双燕子，相逢处处作生涯①。
