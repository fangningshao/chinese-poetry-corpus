陈山谒吴越五王分祠（宋·刘熺）　　五言律诗　押麻韵	海村崇祖祀，吴越旧王家。里老称遗泽，文孙避俗哗①。玉金荣带印，俎豆荐葵𦳏。欲补迎春曲，须歌陌上花。
挽钱心斋先生（宋·刘熺）　　七言律诗　押真韵	凤跃南冈老隐沦，仙游悲动感儒绅。海边鸥鹭无知己，屋外溪山失主人。满径黄花闲白昼，一庭芳草自青春。他年化鹤归来日，城郭依然迹已陈①。
