高宗皇帝挽词五首（宋·陈居仁）　　五言律诗　押文韵	力拯艰难运，天开圣哲君。赤符恢世祚，苍箓炳人文。帝学穷渊奥，宸奎照典坟。三宗从著号，超轶未前闻。
登庞公读书堂（宋·陈居仁）　　七言律诗　押支韵	相君事业慕皋夔，被遇王家泰定时。曾向云窗研汉简，故应画栋产灵芝。文镵金石流芳在，像托丹青亘世垂。盛烈丰功难具述，烂然国史著猷为①。
西湖感旧（宋·陈居仁）　　七言绝句　押先韵	苏公堤畔采莲船，蘸碧楼台动管弦。山色湖光宛如昔，心情不似十年前①。
竹村居（宋·陈居仁）　　七言绝句　押元韵	霜筠万个绕龙孙，中有茅檐据小村。疏处只容猿鹤过，喜无俗客敢登门①。
水调歌头（宋·陈居仁）	重过钓台路，风物故依然。羊裘轩上，俯临清泚面孱颜。仰见先生风节，更有两公名德，冰雪照人寒。龙野方驰逐，鸿翼自孤骞。酹壶觞，追往昔，笑华颠。别来三纪，推排曾戴侍臣冠。惭愧君恩难答，聊复守符重绾，敢叹客途艰。少报期年政，行泛五湖船。
