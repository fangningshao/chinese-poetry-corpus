题定明大像（宋·阎禹锡）　　押阳韵	造化秘奇胜，洪流绕崇岗。层楼百仞高，下□云水乡。空嵌独秀峰，雷霓挥铦铓。神□□□丁，金仙俨垂裳。悬知天壤间，异事不可□。□嘉与宁川，二像遥相望。怒涛乔岳中，涌出大法王。奇怪岂人力，窥测固渺茫。□□□□□，藤萝罥幽香。夜深龙作礼，宝炬胜霞光。我生西南陬，薄宦游东方。睹此两奇绝，傥恍如痴狂。由来豪放词，不付白面郎。矧此无尽藏，绮语未足偿。小诗勒岩阿，相与石像长①。
