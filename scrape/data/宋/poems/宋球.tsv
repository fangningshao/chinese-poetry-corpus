玉华寺（宋·宋球）　　五言律诗　押庚韵	一径入云壑，游人高下行。绿萝垂绀幰，屏壁削层城。山气蒸衣湿，松风洒面清。野僧遗万事，饱听石泉声①。
拙诗奉赠富乐山海公禅师（宋·宋球）　　七言律诗　押真韵	游遍西南转法轮①，归来挂锡旧溪滨。师心皎皎潭中月，世俗悠悠几上尘。白雪眉毫俱晚暮，碧云章句独清新。近来素壁皆图像，如满联成七老人②。
