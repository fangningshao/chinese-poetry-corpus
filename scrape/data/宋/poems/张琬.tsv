南楼寺（宋·张琬）　　七言律诗　押覃韵	仙去不留丹灶药，诗成惟记御园柑。休誇巨镇来天北，且得奇峰在岭南。已见二楼开石路，可无双鲤起龙潭。政当九月黄茅里，喜作清商洗瘴岚①。
和孙莘老题召伯斗野亭（宋·张琬）　　押庚韵	维舟得古寺，望远天四平。晴日晖晖散，晚风泠泠清。危亭下瞰野，层阁高连甍。起望斗与牛，淮海相奔倾。往来谁百年，今昔我平生。悠悠何所寓，台上多化城。与其逐影死，宁似不鸣烹。咄哉应有止，老矣将安行。中庭柜子落，丈室霜月明。此意竟萧条，犹然笑安荣①。
