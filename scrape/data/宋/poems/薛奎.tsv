寄金绳院正因大师（宋·薛奎）　　七言律诗　押元韵	僧中忆艺本超群，释氏蒙求见讨论①。儒行合为文畅侣②，诗名雅作贯休孙③。心灯久已传宗意，命服仍尝锡帝恩。宴坐栴檀消篆字，眼前阛阓任嚣喧④。
忆越州 其二（宋·薛奎）　　七言绝句　押支韵	千岩万壑争清奇，天地灵秀应无遗。吟舟恐在碧霄上，湖心澄波涵月时①。
忆越州 其一（宋·薛奎）　　押豪韵	照湖方干吟格高，搜清研奇含烂毫。天中无云水中月，虚明晶曜忘回舠。
句（宋·薛奎）　　押文韵	囊书空自负，早晚达明君。
