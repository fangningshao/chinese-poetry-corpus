赠陈公衮（宋·黄师道）	玉皇诏我自旴城，下车期年微政声。唯得奇童颍川子，年始七岁业老成。手挥椽笔书大字，口诵五经富强记。君非祖德积馀庆，来裔安能具神智。一见降羡增嗟呼，寄言昭武元正夫。长歌大轴贻褒赞，比拟刘晏李泌徒。近来诗思复清峻，辞赡格老实奇俊。居尝亲试一一精，奏达帝聪彰圣运。英庙激赏人中祥，俞旨颁降政事堂。临轩未暇召入对，龙驾俄闻升上苍。举世才命各有待，俊气尚幼佳名在①。
