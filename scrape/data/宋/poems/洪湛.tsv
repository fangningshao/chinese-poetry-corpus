送新知永州陈秘丞瞻赴任（宋·洪湛）　　七言律诗　押先韵	零陵古郡枕湘川，太守南归得意年。茶味欲过衡岳寺，橘香先上洞庭船。锦衣照耀维桑地①，石燕翻飞欲雨天。若到浯溪须舣棹，次山遗颂想依然②。
寄陈希夷（宋·洪湛）　　押质韵	华山高万丈，莲峰映初日。中有希夷子，默坐养神谧。芝朮无外求，巢由乃共匹。形迹任化迁，元枢守贞一。望岫群息心，清谈讵能悉①。
