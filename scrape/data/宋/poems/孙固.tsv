送程给事知越州（宋·孙固）　　七言律诗　押微韵	朔南万里使车驰，忽得山阴虎节归。华省班联青琐贵，故乡心逐白云飞。江风双桨催红旆，海日层楼倚翠微。郡事逍遥吟醉里，老年行乐更光辉。
上元日驾幸太乙宫烧香（宋·孙固）　　七言律诗　押微韵	金舆晨动暖风微，比屋欢呼望帝晖。天喜宴开祈福地，云深香满侍臣衣。九韶凤舞当双阙，万烛龙趋护六飞。为与吾民同乐事，月寒犹未下端闱①。
