偈二首（宋·释宗赜）	近日身心顽顿，恰似一片铁板。内无玲珑机智，外无华藻文章。谁能打作郓州针，笑杀秦时𨍏辂钻。四楞著地，万事无心。虽然看不入，毕竟扑不破。大都好物不坚牢，彩云易散琉璃脆。
偈三首（宋·释宗赜）	冬去寒食，一百单五。活人路上，死人无数。头钻荆棘林，将谓众生苦。拜扫事如何，骨堆上添土。唯有出家人，不踏无生路。
