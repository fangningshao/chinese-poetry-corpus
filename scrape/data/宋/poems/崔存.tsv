为张莘畴题玉虚道院（宋·崔存）　　七言律诗　押先韵	小结烟霞作洞天，日长无事即神仙。栽松待化山中石，种秫因分屋外田。沧海十洲人不到，丹砂九转世空传。何如坐对黄连炷，一卷南华内外篇①。
神仙名义（宋·崔存）	宿植灵根何太早，洞悟真风何年少。常令丹海飞日乌，又使玉液朝元脑。昆台气候四时春，紫府光阴夜如晓。来时不用五云车，跨著清风下蓬岛①。
