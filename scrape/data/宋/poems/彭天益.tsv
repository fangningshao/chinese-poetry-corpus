游司空山（宋·彭天益）　　七言律诗　押灰韵	此行疑是入天台，云锁岩扉次第开。未得路通游紫府，且随溪转上丹台。藤萝映带皆天设，山水潆洄总地裁。果是仙家遗旧迹，清奇端不让蓬莱①。
大别山（宋·彭天益）　　七言绝句　押灰韵	江汉西南万里来，双流合处耸崔巍。神鳌载得蓬瀛去，金粟擎将世界回①。
句（宋·彭天益）　　押庚韵	鸾山配凤岭，金水对银坑①。
