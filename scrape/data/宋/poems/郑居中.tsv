挽顾学正（襄） 其一（宋·郑居中）　　五言律诗　押鱼韵	可惜病相如，谁寻封禅书①。双亲千里外，一叶九秋馀。风露翻归旐，尘埃锁故庐。虎丘山下路，会葬有乡车。
挽顾学正（襄） 其二（宋·郑居中）　　七言律诗　押蒸韵	广文官舍冷如冰，几叹朝衫脱未能。忽买春田埋玉地，犹悬绛帐读书灯。佳名空缀仙都石，妙偈争传海寺僧。一幅粉旌春水漫，惜君谁不涕奔腾①。
句（宋·郑居中）　　押东韵	丘壑未应容谢傅，衮衣行见命周公。
