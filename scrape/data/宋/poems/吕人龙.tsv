光风霁月亭（宋·吕人龙）　　七言律诗　押庚韵	江边回首见峥嵘，砥柱颓波气象狞。三面好山俱觌面，一泓寒绿不闻声。月从康节诗边吐，风向包羲易里生。如此生涯天未老，更须著脚外间行。
上融堂（宋·吕人龙）　　七言律诗　押虞韵	直道人间未可孤，朝廷有意用真儒。故将通鉴烦司马，不使春秋欠董狐。握节米猪高节不，盗名齐豹得名无。若商败狄鏖秦事，先轸何尝是匹夫①。
题钓台（宋·吕人龙）　　七言绝句　押麻韵	钓台还是先生物，洛汭今非汉帝家。过客不知兴废事，又驰车马入京华。
春归（宋·吕人龙）　　七言绝句　押先韵	过却清明艳冶天，梨花飞雪柳森烟。欲凭莺燕留春住，无奈东风信杜鹃①。
宿建兴寺（宋·吕人龙）　　七言绝句　押庚韵	路入招提晚更深，万山秋老薄寒生。芙容枝上无多雨，自把孤怀滴到明①。
