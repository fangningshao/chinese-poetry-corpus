水帘洞（宋·留筠）　　七言律诗　押灰韵	九天飞坠水晶垂，不著人间一点埃。六月惊蜚霜色皎，四时长作雨声来。春晴野燕飞难入，月冷山风吹不开。我欲倚藤看空翠，凭谁挂向白云堆①。
题浯溪（宋·留筠）　　七言律诗　押支韵	天生一代老文词，留得高名日月垂。山□犹馀元氏族，溪痕几□鲁公碑。未论再造中兴业，却羡三吾高卧时。崖石虽磨千古在，渡香桥下木空悲。
冲虚观（宋·留筠）　　七言绝句　押东韵	金阙寥阳护九重，洞云呼吸九霄通。小臣近有祠官诏，欲问君王乞此宫①。
舟还浯溪再留二绝（宋·留筠）　　七言绝句　押尤韵	为爱浯溪风景幽，重临钓石系归舟。不妨细读丰碑下，墨本空看几白头。
题澹山岩（宋·留筠）　　押先韵	起仰高山积有年，忽看岩窬锁云烟。一尘不到非凡地，六月当知不暑天。昔有秦人尝穴处，世从山谷始名传。品题自古因人重，我谩邀僧煮石泉①。
