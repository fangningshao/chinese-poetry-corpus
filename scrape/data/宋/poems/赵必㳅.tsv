和孙逢辰游子吟（宋·赵必㳅）　　七言律诗	独向春风泪几回，经年游子自堪悲。天涯只为青云绊，堂上应怜白雪垂。离思不随音问去，浪身惟逐梦魂归。有时得慰故乡愿，骨肉团团醉寿杯①。
言志（宋·赵必㳅）　　七言绝句　押尤韵	足濯长江万里流，手提三尺龙泉游。胸中一片英雄气，生不杀奸死不休。
秋夜玩月（宋·赵必㳅）　　七言绝句　押歌韵	几度停杯发浩歌，月华偏照别离多。床头剩有樽酒绿，醉饮鲸飞沧海波。
