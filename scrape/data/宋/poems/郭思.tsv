秋日游合江戏题之亭上（宋·郭思）　　七言律诗　押麻韵	秋风锦水乐无涯，独上亭轩四望嘉。橘子满林金作块，芦梢拂岸雪飞花。酒旗高挂芙蓉港，渔棹斜趋菡萏家。描入画图收取去，故人相对饮流霞①。
剑门（宋·郭思）　　七言绝句	斲石为梁铁作枢，武侯于此济师徒。鞭山怒气金鳌伏，架壑宏模玉蝀摅①。
句（宋·郭思）　　押青韵	猿戏山花暖，人行塞柳青①。
