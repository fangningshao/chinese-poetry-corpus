和戴石屏（宋·王伯大）　　五言律诗　押支韵	赤地我民苦，寸心天我知。元元争救死，凛凛强扶危。备具先三日，忧端彼一时。倏然返生意，人力岂能为。
丹青阁（宋·王伯大）　　七言律诗　押阳韵	杰阁岧峣倚碧苍，菊花时节此持觞。市声一段隔秋水，桥影半空横夕阳。挺挺霜筠排壑立，涓涓石溜引山长。人言绝顶多奇观，安得闲身宿上方①。
赠戴石屏（宋·王伯大）　　七言绝句　押庚韵	诗老相过鬓已星，吟魂未减昔年清。挥毫不著尘埃语，尽把梅花巧琢成①。
