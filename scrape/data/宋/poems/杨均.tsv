霜天晓角 祭双庙乐章 初献（宋·杨均）	丹楹转月。金绣纷幢钺。勋在有唐宗社，人千载、仰英烈。维辰嗟尽节。故里昭虔揭。临御雍雍来下，歆初荐、俎羞洁。
霜天晓角 亚献（宋·杨均）	当年宋壁。血拥河流赤。全护东南形胜，百易万、五神力。人心同奋激。立此生民极。哀角载歌霜晓，琼□、圣容怿。
霜天晓角 终献（宋·杨均）	忠忱谊愊。对越如丹赤。缅想遗风馀烈，犹身见、古颜色。惟馨非黍稷。穆穆歆明德。簟滟芳彝须醉，回云旞、佑乡国。
