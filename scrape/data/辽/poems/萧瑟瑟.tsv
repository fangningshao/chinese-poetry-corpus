讽谏歌（辽·萧瑟瑟）	勿嗟塞上兮暗红尘，勿伤多难兮畏夷人；不如塞奸邪之路兮，选取贤臣。直须卧薪尝胆兮，激壮士之捐身，可以朝清漠北兮，夕枕燕云。
咏史（辽·萧瑟瑟）　　押庚韵	丞相来朝兮剑佩鸣，干官侧目兮寂无声。养成外患兮磋何及，祸尽忠臣兮罚不明。亲戚并居兮藩屏位，私门潜畜兮爪牙兵。可怜往代兮秦天子，犹向宫中兮望太平。
