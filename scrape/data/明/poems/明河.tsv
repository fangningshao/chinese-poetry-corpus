自皋亭至吴门吊二大护法（明·明河）　　七言律诗　押灰韵	病耳蚊过似走雷，杖行犹怯步难回。一舠白水牵愁断，两束黄香拭泪开。了悟世缘容直往，徘徊梦影或双来。远公自看莲花漏，无复宗雷过讲台。
山居诗（明·明河）　　五言绝句	东溪信非遥，咫尺篱门外。桥头看落花，昨日莺声在。
除夜（明·明河）　　五言绝句　押真韵	岁去归何处，灯来伴此身。分明无事夜，也作不眠人。
