阳春杂咏七星丹灶（明·汪英）　　七言律诗　押齐韵	山倚青霄北斗齐，晨光先映万山低。片霞残雪馀炉冷，朱橘绯桃荫草凄。华岳逍遥云淡补，天台仿佛鸟轻啼。何时得访寻真路，踏破云烟兴不迷。
石峒禅林（明·汪英）　　七言律诗	扫破烟霞一径通，穹岩十丈玉玲珑。苔痕露积磨崖篆，松影风腾舞涧龙。梵宇客来黄鹤伴，柴门僧出白云封。山花落尽菩提雨，几杵鲸号送晚风①。
