边上（明·张佃）　　七言律诗　押齐韵	夜夜三边动鼓鼙，辽阳烽火达关西。风吹马勒寒初起，尘暗龙城日未低。原上饥兵攒草卧，碛中新鬼望乡啼。李陵一去胡天渺，愁见黄云锁沷溪。
莲港夜泊（明·张佃）　　七言绝句　押萧韵	港口维舟正落潮，北风吹雨夜萧萧。故乡此去三千里，归梦不知江水遥。
茅斋（明·张佃）　　七言绝句	茅斋掩映横塘曲，树隐朝烟鸣野犊。丈人睡起忽开门，细雨无声春草绿①。
