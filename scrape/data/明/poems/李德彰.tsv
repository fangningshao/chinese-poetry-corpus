槎溪见访辄惠以诗因倚和之（明·李德彰）　　七言律诗　押麻韵	衡门流水野人家，何事淹留长者车。聆尔旧游情更洽，怀予新咏调堪誇。自惭供奉无兼味，只有相看对落花。却喜清平无一事，不妨回首夕阳斜。
题友人月梅号（明·李德彰）　　七言律诗　押青韵	梅似贞操月比形，幽人骞举自冥冥。光摇练影当窗白，冷浸琼浆入座馨。处士孤山诗兴豁，嫦娥蟾阙梦魂惺。知君对此饶佳趣，索笑巡檐几醉醒①。
