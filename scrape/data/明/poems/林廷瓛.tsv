特思山（明·林廷瓛）　　七言律诗	岭海撑持有此山，孤高形著两仪间。烟霞净尽人争见，风月晴和我正攀。青则芙蓉天不改，员于车盖世应难。特思时渴云霓望，便作滂沱雨一番①。
奉寄陈白沙先生（明·林廷瓛）　　七言律诗	经年不见先生面，此日谁开后学茅。久欲传诗无净稿，更从何处解新嘲。画师纵得青山妙，一幅难量万仞高。会了方圆图学意，千年终有一人豪①。
