思乡（明·王琏）　　七言律诗　押先韵	汗漫江湖二十年，故园松竹尚依然。黄鸡绿酒林泉下，沉李浮瓜风月前。满尺锦鳞堪作鲙，出篱龙笋可供筵。畲田胜地石陂角，何日休官扫石眠①。
即事（明·王琏）　　五言绝句　押皓韵	韩彭不见几，范张归计早。问我基生涯，耕读村居好。
村居（明·王琏）　　七言绝句　押元韵	嫁女昏男不当村，竹篱茅舍绕溪门。邻翁社酒频相过，醉倒田家老瓦盆。
石屋（明·王琏）	凿石甃圜庵，结构因岩谷。危梁琢坚珉，湿楚裁寒玉。梵相终无坏，明灯自相续。掘断青山根，白云常在屋。
