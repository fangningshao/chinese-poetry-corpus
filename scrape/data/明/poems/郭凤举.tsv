南溪精舍（明·郭凤举）　　七言律诗　押尤韵	谁把南溪作胜游，未须此外觅瀛洲。山含晓气明如洗，树映波光翠欲浮。碧水有天开洞府，白云无梦绕王侯。我来漫作沧浪咏，一曲歌残古渡头①。
见山亭（明·郭凤举）	亭不在山，无山景俗。山不在见，无见景虚。俗则滞有，有非真有。虚则沦无，无非真无。滞有迹粗，术数权谋。沦无梦幻，黄老达么。有无相感，保合太和。山亭静对，养真如何①。
