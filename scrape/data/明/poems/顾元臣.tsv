又得凰字（元末明初·顾元臣）　　五言律诗　押阳韵	梧竹绕高堂，清阴满坐凉。春风人似玉，芳草句生香。绿酒倾鹦鹉，瑶笙引凤凰。诗成欢未撤，月色转回廊。
玉山佳处分韵得堂字（元末明初·顾元臣）　　押阳韵	玉山有佳趣，张筵竹梧堂。翠气动空碧，绿阴生暗芳。蔗浆银碗冻，莼缕翠丝凉。最爱纤歌罢，虚庭月似霜。
西湖竹枝词（元末明初·顾元臣）	牡丹开时花满阑，芍药开时春已残。等过三春今半夏，重楼日日倚阑干。
