朱景春安分轩（明·陈潜夫）　　七言律诗　押微韵	一自幽栖白版扉，略无尘梦到轻肥。摩娑老眼临书卷，抖擞闲身称布衣。凤竹声回琴响近，雨苔青满屐痕稀。客来况说云山好，处处春苗长蕨薇。
卢公武鹿城隐居（明·陈潜夫）　　五言绝句　押麌韵	悠悠昆阜云，离离鹿城树。牛耕春雨余，野绿照庭户。
访沈士怡丹房（明·陈潜夫）　　七言绝句　押麻韵	绕屋丹光炫晓霞，隔溪山色映鸥沙。几回谈笑停杯坐，帘外春风落杏花。
