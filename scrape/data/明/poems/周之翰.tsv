寒夜拥炉瓶梅枯冻戏为作下火诗（明·周之翰）　　七言绝句　押灰韵	寒勒铜瓶冻未开，南枝春断不归来。这回不入梨云梦，却把芳心作死灰。
送马秋野千户出征淮西（明·周之翰）	霜原皛皛秋草衰，西风猎猎吹大旗。酒酣仰天数过雁，落日满地青山低。时艰不作升平梦，半夜渊龙匣中动。此行乘雪蔡州平，书生拟献《平淮颂》。
