奉送白翁老堂翁老先生荣归（明·顾国缙）　　七言律诗　押庚韵	当途谁肯赋遗荣，公独翻然去旧京。冰合长干旌旆远，风暄夹谷薜萝生。谢家双玉千云秀，于史门高结驷行。黄发庙廊求正急，鹤书早晚下延英。
大司徒白翁毕老先生蒙恩予告敬赋（明·顾国缙）　　七言排律　押鱼韵	司农万□□□初，诏许抽□□返庐。□倦固应聊息驾，时清岂合即悬车。长千衰柳□□□，□谷深林好著书。勋在庙廊虽鼎勒，性亲鸥鹭□□居。南山采秀情虚恋，北极和羹力有余。周室中兴方藉尹，汉廷止足未同疏。重教初服生烟雾，旋暏征纶出石渠。故里愧将函丈忝，陪京欣奉客颜舒。歌骊讵忍分金络，望衮还期拜玉除。指日老成仍召用，无繇龙卧欲何如。
