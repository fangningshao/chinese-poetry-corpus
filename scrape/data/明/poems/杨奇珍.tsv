庚子季夏劳梁钟三孝廉吴别驾奉逮北行怆然有感（明·杨奇珍）　　七言律诗　押寒韵	霜飞六月莽生寒，病骨那堪强据鞍。万里飘零馀短剑，几人惨澹惜南冠。邹阳梁狱书堪上，李白浔阳泪未乾。慷慨侍臣争折槛，书生名已动长安①。
黄道姑墓（明·杨奇珍）　　七言绝句　押尤韵	不向人间怨白头，洞中云卧几经秋。旃檀大地春如海，一任寒烟伴古邱。
梅（明·杨奇珍）　　七言绝句　押鱼韵	昨夜群真驻玉舆，白云冉冉袭霞裾。天风吹断仙郎梦，万壑半衔夜月虚。
客中九日（明·杨奇珍）　　七言绝句　押寒韵	白发泠泠碧玉盘，黄花袅袅紫霞冠。他乡此日休辞醉，肠断故山风木寒①。
