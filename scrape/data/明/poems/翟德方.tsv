病起谩书（明·翟德方）　　七言律诗　押真韵	平生愿望出流尘，一病奄奄困此身。三十始成从政事，两恩俱未报君亲。已知得失非由我，始信乾坤不负人。馈药时来拜康子，病根拔去满胸春。
寄石滩陈仕行（明·翟德方）　　七言律诗　押微韵	岁月催人鬓易丝，男儿谁分老柴扉。功名君趁妙年立，出处人生识者稀。仕路东西成远别，交情贫富莫相违。长安多少真豪杰，未数裘轻与马肥①。
