赠辅斋先生掌教无锡（明·彭谊）　　七言律诗	青春领教共称宜，况以才华越等夷。两袖天香辞陛日，一帆秋色发舟时。潞河风落蘋初放，官道霜晴柳半疏。悬想毗陵多俊彦，一经从此得名师。
送玉庭上人住持南华（明·彭谊）　　七言律诗　押阳韵	南华金刹倚穷苍，曾是卢师旧道场。千载有僧来礼法，一溪流水自生香。宝花台右荒秋雨，锡杖潭空印夕阳。莫道菩提消息远，孙枝今喜见芬芳①。
