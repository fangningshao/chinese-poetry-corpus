游烂柯山宿莲圣庵　 得清字（明·罗晋侯）　　七言律诗　押庚韵	绝壁先登猿鹤惊，千盘危磴喜微晴。云封远瀑明还暗，路入层峦险复平。莲漏静分香涧寂，松风飘落石棋声。缘兹结得山灵约，翠湿衣衫尘梦清①。
石室赠仰虚道士（明·罗晋侯）　　七言绝句　押麻韵	炼成紫府白朱砂，别有仙人远折麻。且待青鸾觞柏叶，莫驱鸡犬住桃花①。
