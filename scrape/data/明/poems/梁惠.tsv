辛巳仲春游岩有感（明·梁惠）　　七言律诗　押真韵	落魄泷城十五春，回头梦觉水□身。月当劫蚀光犹在，棋到残敲著始神。古洞烟霞藏石角，灵岩风雨出龙津。念知此后名山约，添得纱笼一事新①。
却聘诗（明·梁惠）　　七言律诗　押麻韵	七十年来德未加，每劳贤者到山家。忙来汲水无茶煮，感待邻家有酒赊。入馔拳鸡才脱母，作羹野菜尚含花。归与若对琴堂说，人在长江理钓槎①。
