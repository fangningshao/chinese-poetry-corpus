送伦殿撰（文叙）使安南便道还乡（明·郑一初）　　五言律诗　押庚韵	载笔螭头远，绥和万里行。舟居南海便，衣袖锦袍轻。铜柱将军约，沙堤宰相名。何时重混合，法从在蓬瀛。
京邸送海阳丘司莪掌教临武（明·郑一初）　　七言律诗　押尤韵	瑟瑟黄芦满岸秋，人从天际下轻舟。风霜万里须珍重，桃李千株属庇庥。学制可从明道得，师模无重子云酋。都门此日殷勤意，只为吾乡旧鲁邹①。
