峡山飞来寺（明·李兆龙）　　七言律诗　押删韵	昔人传有白猿洞，此地空遗碧玉环。白猿不知何日去，玉环早已出人间。长松百尺跨短壑，飞鹭几点起前湾。借问山人何年往，云生谷口欲忘还。
峡山飞来寺（明·李兆龙）　　七言律诗	珠宫画阁俯江陂，借静寻幽历翠微。石壁有天窥色相，松林来月照禅衣。云间琪树经年艳，竹里玄蝉向晚悲。一自飞来传语后，玉环金锁尽堪疑①。
