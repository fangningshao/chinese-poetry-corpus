乌台松（明·吴献）　　五言律诗　押冬韵	将何壮故国，台石一株松。不改长春色，时留千岁容。朝开丹日荫，夜傍素娥封。潭入虬枝影，游人惊是龙①。
云宿晚霞（明·吴献）　　七言律诗　押麻韵	几度游山玩物华，最怜云宿景休嘉。露含孤岭桑榆涩，风撼双峰星影斜。不尽彤云浮碧汉，无端乌雾落红霞。闲薰欲借文茵席，卧月眠云梦远家。
