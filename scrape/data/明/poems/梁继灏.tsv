朝觐谢恩诗三首（明·梁继灏）　　七言律诗　押豪韵	凤阙龙楼插汉高，清明朝会集英豪。山呼万岁还丹辗，班蹙千官拜衮袍。红日光中承御诏，紫霞深处宴蟠桃。醉来自觉沾恩重，尽把新词付彩毫。
赠龙津渔逸（明·梁继灏）　　七言律诗	龙津景概即蓬瀛，中有高人乐隐情。风月一竿忘宠辱，烟波两岸为逢迎。歌声唱彻云凝野，笛韵吹馀月满庭。只恐九重来远猎，龙车冲散惊鸥盟。
吊何梅陂（明·梁继灏）　　七言律诗	壮岁曾游京国边，春风拂袖早归田。观梅兴拟林和靖，饮酒怀同李谪仙。仁孝未酬萱草德，梦魂先别鹤鸰原。不堪回首龙池岸，古木寒烟化杜鹃①。
