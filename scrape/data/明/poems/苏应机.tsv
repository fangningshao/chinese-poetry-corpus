题波罗庙显相达奚司空像（明·苏应机）　　七言律诗　押麻韵	风萍浪梗总无涯，莫认归帆望眼赊。万国分封虽异域，一天同戴即为家。烟消黄木朝朝日，春好罗浮树树花。况荷衣冠更左衽，旅魂何必重咨嗟。
始祖葬洋田沥失其故穴今寝庙落成同众书主感赋（明·苏应机）　　七言律诗　押真韵	一到洋田怅望频，呆瞻旷野忆先人。乾坤更代英灵渺，风雨摧残垄宅湮。膏泽遗留宁有既，松楸庇护竟无因。通天多少曾玄罪，祠寝年来赖一新①。
谒颜子心斋坐忘图（明·苏应机）　　七言绝句　押东韵	不待披图拜下风，心香久已炷炉烘。一丝尧舜千年派，尽在如愚两字中。
