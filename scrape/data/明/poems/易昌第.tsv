南楼野眺（明·易昌第）　　七言律诗　押先韵	迎薰画阁与云连，侧目东流百谷川。曲直田成千里照，高低屋接万家烟。黄龙山色侵衣袂，乌石松声奏管弦。自是神君开八极，閒来把酒对青天①。
仙塔奇踪（明·易昌第）　　七言律诗　押文韵	塔有仙名迹不群，玉砂瑶草共氤氲。人因新系临初地，衣拂残烟逐旧云。树色九连低莫辨，岚光数岫邈难分。祥风淑气诸天外，开辟龚黄下界闻①。
