暮春山行二首（明·周昌龄）　　五言律诗　押东韵	洞壑回千叠，行行兴不穷。云添短鬓白，花映老颜红。峭壁稀人到，仙源有路通。飘飖更深入，始觉脱樊笼。
芸窗幽思四首（明·周昌龄）　　七言律诗　押删韵	遥看草色天连雨，坐见苔斑水渍山。风月招邀惟我懒，莺花撩乱几人閒。新葩呈艳菁葱合，古树园阴紫翠环。点检药囊参术在，不妨扶老驻衰颜。
