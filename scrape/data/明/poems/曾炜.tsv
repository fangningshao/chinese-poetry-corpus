寒食过墓（明·曾炜）　　五言律诗　押支韵	细雨湿棠梨，春风吹柳枝。野花行客泪，林木杜鹃悲。远寺传钟梵，寒村带酒旗。王孙旧游处，白露日应滋①。
花冢（明·曾炜）　　七言绝句　押先韵	花墓平临种芋田，寒松瀑水忆歌弦。春堤无数冶游客，一见棠梨心自怜。
忆昔行（明·曾炜）	昔日铜台中，歌舞殊未已。一朝委灰尘，空台对流水。岂知恩爱如古人，不及檀郎怜妾死。垒垒古坟松柏生，犹忆西园桃与李。秾华不得度，玉质伤铅素。不道君心妾不如，冥漠重泉永遐锢。欲感君恩顾，妾心祇应化作西陵树。
