夏日珠江宴集（明·赵鹤随）　　七言律诗　押元韵	江心珠石起孤根，擎出金莲敞法门。圆月肖形常作侣，青山如带若为垣。竞奇蓬岛仍依郭，差胜湖西更傍村。海藏龙宫托灵赐，五云呈瑞见朝暾①。
游小金山（明·赵鹤随）　　七言律诗　押尤韵	长安倦客幸归舟，笑上金鳌控海楼。姓字未通僧识面，禅心无愧佛张眸。坡翁玉带留金界，云老圆光射斗牛。明日红尘又成市，却随鸿影度清秋①。
阙题（明·赵鹤随）　　七言绝句	龙津风致富江春，万丈丝纶一葛巾。云影诸天归画幅，传家谁谓羡黄金①。
