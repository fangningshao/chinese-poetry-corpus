忠谠凝岚（明·饶建第）　　七言律诗　押尤韵	倚天长剑有吴钩，欲向山灵乞胜游。望去天开图画古，坐来泉泻石林幽。烟含宝盖长凝雨，月到寒塘始觉秋。借问雄名谁得似，至今犹说莫台州。
状元古井（明·饶建第）　　七言律诗	散步金镂古道边，渔樵犹说大中年。清泉水咽含□色，片玉亭荒入暝烟。碧月夜涵金点冷，龙团朝瀹浪花圆。酣来一吸诗喉润，缓辔行歌听漏声①。
