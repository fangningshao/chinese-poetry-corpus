游小金山（明·招于莘）　　七言律诗　押萧韵	登台再拜东坡老，醉眼睁看北斗标。未信瘴乡生白发，独怜天下苦青苗。寒云岛外横孤鹤，明月船头忆洞箫。几度登临重怀古，清风吹送海边潮①。
峡山飞来寺（明·招于莘）　　七言律诗　押先韵	十年一到飞来寺，百粤重开蓬岛天。石磴拂云羁坐客，虬松归鹤舞游仙。桃花洞口犬不吠，明月门前僧自眠。金锁玉环成往事，淡烟荒草祇年年①。
