寿星塘山（明·黄经）　　五言律诗　押先韵	灵潭乘晓日，乔木入寒烟。野鹿衔花戏，灵龟傍石眠。数声南去鹤，一骑北来仙。缥缈飞霞里，吾将问引年①。
武山玩月（明·黄经）　　五言律诗　押庚韵	刁斗寂无声，银蟾夜自明。林风吹短鬓，秋气肃孤城。漫作刘琨啸，仍含庾亮情。楼头笳鼓曲，曲曲乐升平①。
宋孝子阮与子宅（明·黄经）　　七言绝句	阮家门巷草青青，绰楔空传孝义名。刲胁救亲天感动，至今光彩照图经①。
