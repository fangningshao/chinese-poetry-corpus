青县晓发（明·浦瑾）　　五言律诗　押尤韵	垂柳迷归路，飞花引去舟。叠峰山错峙，曲岸水回流。凫岸晴方举，鱼龙暖欲浮。身随吾道在，此外复何谋。
闲居漫兴五首（明·浦瑾）　　七言律诗　押文韵	草堂幽事许谁分，石鼎茶烟隔户闻。长日如年双燕睡，晴风似酒百花醺。软莎新步青丝履，浓墨闲书白练裙。稍待溪南荷芰满，扁舟十里看红云。
