柳（明·杜大成）　　七言律诗　押歌韵	千株杨柳翠逶迤，袅袅烟丝风细搓。莺啭市桥牵客思，马嘶官道促骊歌。水边腻欲堆金缕，花外轻堪度玉梭。汉苑隋宫俱寂寞，古堤草满夕阳多。
书愁（明·杜大成）　　七言律诗　押真韵	愁多奈可度残春，浮世荣枯总未真。细雨梦中憔悴质，落花影里寂寥人。山僧乍见仍怜瘦，野鹤长随不厌贫。独抱遗经卧空谷，恐妨容鬓涅缁尘。
