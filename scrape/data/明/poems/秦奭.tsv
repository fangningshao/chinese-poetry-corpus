湖南草堂（明·秦奭）　　七言律诗	竹里衡门掩翠微，自将荷叶制春衣。园林雨过梅初熟，池馆风轻燕学飞。浊酒半缸怕我老，短琴三弄识人稀。明朝准买湖南棹，拟向沙头理钓丝。
溪桥散步（明·秦奭）　　七言绝句　押删韵	老去观书兴易阑，绿阴清昼况多闲。杖藜扶我溪头步，看尽湖南十里山。
龚行俭以扇索画（明·秦奭）　　七言绝句　押齐韵	行过溪桥日欲低，绿阴满地郭公啼。微风轻飏茶烟起，知有人家在竹西。
