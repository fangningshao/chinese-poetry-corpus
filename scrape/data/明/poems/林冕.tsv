秋杪登朝汉台（明·林冕）　　七言律诗　押先韵	尉佗城外树含烟，朝汉台荒雉堞连。寂寂了无兴王气，累累空有化人眠。霸图自昔疑开粤，帝业如今已在燕。愁杀鹧鸪啼落日，不知兴废递推迁。
九日偕陈洛南卢星野二年丈登镇海楼（明·林冕）　　七言律诗　押尤韵	宦海参商各远游，相逢此日共登楼。萸囊菊酒酬佳节，鸿雁丹枫报晚秋。天上白榆占象纬，朝端青琐重名流。凭高徙倚联飞盖，不数龙山落帽俦①。
