圆珠积翠（明·张一旸）　　五言律诗　押虞韵	地形非合浦，山势俨如珠。宁分江妃佩，得自鲛人无。雨收青髻见，云罨翠凝图。由来明月照，远挂北城隅。
忠谠凝岚（明·张一旸）　　五言律诗　押青韵	脂韦不可极，谠性自馀馨。直与山为挺，名垂汗上青。仰止多人杰，相将诵地灵。古人今已逝，花鸟自丁咛。
鹤洲渔唱（明·张一旸）　　五言律诗　押歌韵	鹤碛涛声急，扁舟载短蓑。欸乃芦湾出，渔竿柳岸过。笛为临风弄，箫从对月歌。江流石不改，把酒问如何。
狼岭樵歌（明·张一旸）　　五言律诗　押灰韵	崔嵬山径险，白云时往来。对奕人何在，担薪客自猜。惊猿岩谷隐，畏虎和歌回。日暮归来晚，孤城漏未催。
咏植孝子（明·张一旸）　　七言律诗　押侵韵	养志徽猷耀古今，千秋谁复继曾参。归巢已听慈乌哺，跪食今看孝子心。王宅冰鳞堪入馔，孟家冬笋又成林。曾然菽水非三釜，若比庄公抵万金①。
乌石醴泉（明·张一旸）	石砌堆金屑，泉流胜玉浆。空翠翻疑黛，浮香溜转凉。见说甘如醴，还称愈痼方。源源同此味，玉政比轩辕。
状元古井（明·张一旸）　　押侵韵	泉出寒甃古，用汲汝为霖。榭亭额片玉，村舍著镂金。书堂留隐迹，学士解缨簪。几多怀旧事，潺湲助鸣琴。
仙岩夜月（明·张一旸）　　押先韵	仙姝何处去，古迹尚幽然。灶冷倚丹室，蟾飞映石田。山空林鸟静，树影野鹤穿。有谁邀月者，凭虚一问天①。
石壁朝云（明·张一旸）　　押支韵	荒藤锁白壁，一片吐金枝。地接苍梧近，云飞彩云曦。高耸芙蓉出，低选锦绣垂。太平今有象，休赋楚阳词。
