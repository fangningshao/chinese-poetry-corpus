次郑敬道明府八景总咏韵（明·陈希文）	天下山水原有志，吾侪拈笔谁敢拟。补残拾剩录漏馀，难免时人私筦尔。脚跟奔走半九州，问水寻山春复秋。到处有境因人胜，岂独此境籍儒流。梧峰桂岫东西表，夕照晴岚何时了。宝溪石径乐渔樵，几曲沧浪归路窈。龙津之渡晚嘈嘈，两岸归人不绝号。东埔之农春起早，一年首事肯辞劳。龟峰古塔禅留址，燕石长亭客设醪。能令胜境谁称首，因人何事吁嗟久。我心尚壮尤少年，未识时伍如心否①。
