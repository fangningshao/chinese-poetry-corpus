怀吴蟾芬（明·佘祖颐）　　五言律诗　押尤韵	为忆蛾眉妒，空怜骏骨求。十年灯火意，万里鬓毛秋。江苇初听雁，山云独倚楼。天南瞻紫气，寒色动吴钩。
罗浮山（明·佘祖颐）　　七言律诗　押东韵	缥缈层峦万仞雄，玄都日月擘鸿濛。石楼秀色晴临海，铁柱岚光翠泼空。采药僧归红树里，吹笙人在碧云中。凭虚欲挟飞鸾去，仙女峰头御彩虹①。
厓山吊古（明·佘祖颐）　　七言律诗　押东韵	播迁海国恨何穷①，当日乾坤黯淡中。玉玺泪沉王气散②，铜驼月冷帝图空。寒厓风雨愁归鹤，故国松楸泣断鸿。一自翠华摇落后，忠魂长护紫龙宫③。
别刘抱白鍊师游楚（明·佘祖颐）　　七言绝句　押寒韵	潇湘西去路漫漫，拄杖秋烟岳色寒。七十二峰云影外，不知谁共月明看①。
