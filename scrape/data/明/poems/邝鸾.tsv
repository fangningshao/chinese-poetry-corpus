无题和李商隐（明·邝鸾）　　七言律诗　押东韵	垂云莽莽夜还风，人在青楼碧树东。伏枕年华秋易老，隔帘消息梦难通。歌中郢雪谁同白，别后园桃不耐红。吟罢四愁②愁转剧①，可堪搔首望飞蓬③。
无题和李商隐（一）（明·邝鸾）　　七言律诗　押灰韵	萧飒秋声几度来，更堪鸣雨过残雷。天空青鸟西飞去，露冷瑶台晓梦回。潦倒岁时思旧侣，风流词赋属多才。等閒往事休回首，俯仰人间有劫灰。
怀龙川刘生昆仲（明·邝鸾）　　七言律诗	孤月苍茫挂碧空，感怀人在月华东。关山满地俱戎马，消息何年又雁鸿。朔雪春风千里外，白头玄草百年中。江门寒雨秋相问，手把芙蓉思万重①。
