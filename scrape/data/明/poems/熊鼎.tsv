夜雨中作（明·熊鼎）　　五言律诗　押真韵	野处迥无邻，谁怜放逐臣。关河万里梦，天地百年身。衣湿胡尘雨，毡寒塞草春。何时老乡国，白发照麒麟。
长安怀古（明·熊鼎）　　七言律诗　押东韵	立马平原望故宫，关河百二古今雄。南山双阙阿房近，北斗连城渭水通。龙去野云收王气，鹤巢陵树起秋风。英雄事业昭前哲，看取秦皇汉武功。
上巳日浴温泉（明·熊鼎）　　七言律诗　押先韵	骊山宫殿锁温泉，天宝遗踪故宛然。绣谷春融丹井火，金波月满鉴池莲。玉颜承宠专恩泽，翠辇来游惜暮年。我亦逢时修禊事，白头空负丽人天。
