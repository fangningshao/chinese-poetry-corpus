咏陶潜（明·袁昊）　　五言律诗　押庚韵	长赋归来日，黄花天气清。兴浓诗句爽，心静梦魂轻。富贵功名外，溪山杖履行。北窗高卧处，风月有谁争。
喜熊子直过访（明·袁昊）　　七言律诗	犬吠呼童启筚门，故人经过叙寒温。仪容自是流年改，心性依然旧日存。菽水传杯聊叙阔，草毡连枕共盘桓。明朝且莫言归去，鱼有方塘菜有园①。
