石隐园（明·毕自寅）　　七言排律　押元韵	我兄爱石矢弗谖，早岁先开石隐园。斸遍青山探月窟，铲平碧落蹑云根。恍疑滇国来玄象，忽讶丹山翔彩鹓。獬豸触邪谗佞尽，鹰鹯驱雀丑夷吞。欲开菡萏炫晴日，乍吐奎光映斗垣。壁立□□观窍妙，天藏浑沌识真元。雨余苔长滋清□，□□□凝□□□。□□横□□罨霭，□□□□□□□。□衙□□□□□，□□前听□□□。□□□□□□芾，密萝覆地自絪缊。骚人寻赏停□屐，□□□□驻大轩。我亦从来耽石癖，苦无慧剑割冗□。
咏石隐园（明·毕自寅）	司徒园中何不有，问园何以石隐名。曾佐圣明执大象，故邀玄象作主盟。朴茂古风振颓俗，灵心妙手抉玄精。关西鹰隼门庭列，江左魁元月旦评。馈饷航樯云俱进，捐输心事月同明。豸冠迭握两都宪，凤诰频颁三代荣。茂叔池开香逾远，晋公堂辟韵弥清。神交麋至为明侣，道契行联作弟兄。爱石欲将石俱隐，岂同曲士守硁硁。擎天砥柱暂休沐，终日闭关介石贞。共道东山谢安石，他时廊庙作璜琮。阿谁为君记石隐，琅琅掷地有金声。
