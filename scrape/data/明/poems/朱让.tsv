初冬玄湖寓直次韵（明·朱让）　　七言律诗　押尤韵	清时分直署玄洲，壁上寒光静不流。红树远觉蟾兔影，清风适过凤凰楼。亭虚夜迥千山寂，岸渺天空一镜浮。最是官閒堪养性，更从何处觅丹丘。
登天语亭陆生以诗见贻即韵答之（明·朱让）　　七言律诗　押灰韵	五色云霞绕翠台，恍然身世入蓬莱。地觉王气千年后，天接岚光万里来。金殿层层瞻凤彩，玉篇袅袅听鸾回。阳春一曲知难和，温倚栏干梅正开①。
