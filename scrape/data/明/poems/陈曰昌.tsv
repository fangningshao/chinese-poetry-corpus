次韵答唐卧公（录二）（明·陈曰昌）　　七言绝句　押先韵	共住江村一带偏，如君相与出尘缘。春风入座人同拂，秋月当窗魄迥悬。
溪居（明·陈曰昌）　　押庚韵	人多物外役，而我独无营。浩浩复落落，湖山注夙情。因之不适俗，壮心淹老成。园林聊日涉，守拙若硁硁。欲散今古意，每每踏潮行。一溪入花气，万木度风声。遥峦层耸逸，瞻顾别开明。念虑此俱涤，水鸟时嘤嘤。纵浪东皋外，于焉得此生。
