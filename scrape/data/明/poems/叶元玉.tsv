登来熏楼（明·叶元玉）　　五言律诗　押灰韵	绝顶南山上，斯楼亦壮哉！群峰排戟立，一水抱城来。地利虽云险，人心未可猜。若非得良牧，剑阁也罹灾。
东华翠嶂（明·叶元玉）　　七言律诗　押麻韵	出郭相将二里赊，寺钟鸣处是东华。直跻绝顶三千仞，俯视平原几万家。流水竟朝东海去，长安不受片云遮。风流自笑非安石，也有登山兴未涯。
游金莲寺（明·叶元玉）　　七言律诗　押侵韵	金莲山寺万松阴，流水花开自古今。几发青螺撑佛顶，半岩秋月印禅心。满天风雨龙归洞，入座笙歌鸟隔林。骏马神鹰无觅处，一声鸡犬在云深。
