落花（明·羽素兰）　　七言律诗　押支韵	一自相从十八姨，春山游遍故枝移。扑帘时助娇娥绣，点砚常窥骚客诗。国色尚存衣带引，清香不改月明知。蝶来北苑蜂南去，谁向楼头话别离。
寄远（明·羽素兰）　　五言绝句　押支韵	绣户常相忆，阳台未有期。西风吹雁去，说向薄情儿。
招魂（明·羽素兰）	白云无声山魈啼，桃花落地老鹰饥。苏台古冢夜凄凄，霜根石眼哭莎鸡。死字犹传梦里人，彭祖巫咸依旧春。海波不涸天不远，杜鹃枝上魂当返。
