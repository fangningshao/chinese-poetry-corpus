江村春兴二首（明·梁汴）　　五言律诗　押麻韵	寂寂桃花峡，柴门隐士家。绕墙多蛱蝶，狎岸半鱼虾。地僻多栽竹，园肥可种瓜。春晴初倦读，策杖课桑麻。
登西樵山（明·梁汴）　　七言律诗　押麻韵	层峦叠叠拂流霞，步上名峰石径斜。沾袂飞泉千点雪，媚人沿涧四时花。山腰岚锁云根笋，灶底烟烹铁鼎茶。指点平原天地阔，傍林茅屋几人家①。
