白燕（明·刘士进）　　七言律诗　押微韵	姑射山头化雪衣，却怜春色到柴扉。舞依玉树梅花堕，影落瑶阶柳絮飞。乍入鹭行犹缥缈，便随蝶去更依稀。昭阳殿里春如许，莫怨秋风独自归。
飞霞阁水松（明·刘士进）　　七言律诗　押冬韵	飞霞高阁俯双松，绿水寒塘翠欲重。风送涛声喧鸟雀，日衔波影散虬龙。曾供陶令三秋兴，不数秦皇尺命封。岁晚不渝冰雪操，采芳何处问芙蓉①。
