送聂子静南还（明·俞文献）　　五言律诗　押微韵	十年才返国，何事复南归。岁月冰霜晚，江湖鸿雁稀。青山还旧业，落日上初衣。去住乾坤里，无嗟与世违。
送少司成朱文石之金陵（明·俞文献）　　七言律诗　押青韵	钟阜龙蟠赤帝庭，更从北斗借文星。燕台仙侣怜双管，白下诸生有六经。璧水细通玄武曲，讲堂朝对孝陵青。请看松柏参天处，翠辇当年竟日停。
