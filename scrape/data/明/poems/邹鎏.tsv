游北岩（明·邹鎏）　　五言律诗　押微韵	杰阁临江渚，危楼倚翠微。天随飞鸟下，钟出暮云归。竹醉春溪影，鸦喧古树晖。登临豁耳目，振袖欲翻飞。
游东岩（明·邹鎏）　　七言律诗　押齐韵	结伴高僧携杖藜，东岩共步叩禅栖。风尘不到心俱寂，云气犹封洞易迷。卓锡水清穿石出，留衣亭古记梁题。登临竟日云关别，一笑何殊昔虎溪①。
