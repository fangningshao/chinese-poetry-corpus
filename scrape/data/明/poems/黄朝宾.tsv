喜欧桢伯虞部致政南归复海西社（明·黄朝宾）　　七言律诗　押阳韵	十载鹓鸾汉未央，一朝龙卧海天长。风云自绕黄金阙，松桂先开绿野堂。函谷气占关令尹，鉴湖恩沐贺知章。旧游结社诸朋在，添得梅花水部香。
送陈明府（明·黄朝宾）　　七言律诗　押微韵	十载交情尚布衣，二天为别思依依。粤王台下甘棠在，姜相峰前倦鸟归。下榻自惭徐孺子，登堂曾对谢玄晖。彭湖秋水他宵月，应照芦花两钓矶①。
送陈山人读书罗浮（明·黄朝宾）　　七言律诗　押灰韵	四百峰高日月回，橐书从此谢氛埃。遥分木客藤萝幔，更上麻姑锦绣台。石臼晓春红翠响，玉笙宵奏凤凰来。澄心静夜丹光里，七十璇房次第开。
双沟晓行（明·黄朝宾）　　七言绝句　押尤韵	听鸡骑马出双沟，白草荒原绿未抽。吹面北风寒猎猎，不知春在帝王州①。
