过羊子山（明·陈超）　　七言律诗　押先韵	石磴穿云鸟道边，山花诗兴两茫然。千寻崖壑劳撑住，几度篮舆费挽牵。老鹤声中僧伴月，嫩岚遮处岭横天。欲将往事山前问，羊子题名尚记年。
谒尹吉甫祠（房县）（明·陈超）　　七言律诗　押灰韵	天上煌煌羽檄催，烧空硉矹火云堆。一时曾振中兴业，千古还思大将才。月满松萝栖鹳鹤，年深阶砌长莓苔。经过亦有城皋寄，谁赠清风一慰开①。
