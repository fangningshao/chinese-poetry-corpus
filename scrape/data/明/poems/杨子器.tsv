早朝诗（十五首） 其一十一（明·杨子器）　　五言律诗　押删韵	禁门开始入，城观迥难攀。仗马矜骖乘，宫鸦学卷班。曙云藏北斗，晴雪见西山。肃穆垆烟外，珊珊响佩环。
早朝诗（十五首） 其一十一（明·杨子器）　　五言律诗　押删韵	禁门开始入，城观迥难攀。仗马矜骖乘，宫鸦学卷班。曙云藏北斗，晴雪见西山。肃穆垆烟外，珊珊响佩环。
巡野舟行（明·杨子器）　　七言律诗	海虞城外晓扬舲，风景依稀似偃泾。风拂潭塘春雨细，柳遮吴塔午风轻。船场有酒频沽饮，罗坝无诗懒记程。笑指周泾浑不远，日斜无量晚钟鸣。
早朝诗（十五首）（明·杨子器）　　七言绝句　押庚韵	残月朣胧欲五更，禁门候立万灯明。君王静对铜人坐，一夜斋宫数漏声。
元宫词六首 世祖（明·杨子器）　　七言绝句　押灰韵	那吒城内起楼台，万朵宫花次第开。见说南朝好儿女，远随帝玺渡江来。
早朝诗（十五首） 其十（明·杨子器）　　押阳韵	朝行分正从，睿藻耀文章。月直树无影，风清花有香。挈壶司水火，鞮鞻奏宫商。阙左棕亭下，朝回候早堂。
