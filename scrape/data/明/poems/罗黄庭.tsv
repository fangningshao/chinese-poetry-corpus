邓虚舟社长饯余北上即席赋呈（明·罗黄庭）　　五言律诗　押麻韵	拌历风霜苦，心悬去路赊。今宵醉霞阁①，明日上京华。诗酒情双惬，关津天一涯。感君过期许，上苑望看花。
九日集尹冲玄枕流亭次虚舟韵（明·罗黄庭）　　七言律诗　押先韵	雅集同倾药玉船，醉眠高枕傍溪边。人添濠濮之间想，梦到羲皇以上年。共佩萸囊簪菊朵，大招酒侣狎诗仙。水天盍各申閒话，亭际欢声彻树巅。
坐尹冲玄荷花片小舫赋赠（明·罗黄庭）　　押霰韵	昔集荡云航，今泛荷花片。泊向枕流亭，对月敞文宴。太乙自乘莲，不载青云彦。何若此遨游，诗仙群眷恋①。
