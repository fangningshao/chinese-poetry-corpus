游灵光寺（明·李尚理）　　七言律诗　押微韵	为寻野趣叩禅扉，路入桥南近翠微。地静惟铺青草色，山高岂碍白云飞。昙花贝叶来僧榻，萝月松风满客衣。似此幽光真个好，何妨临水坐苔矶。
游西竺寺（明·李尚理）　　七言律诗　押阳韵	路入清幽野趣长，漫云仙驭此翱翔。一泓深壁千秋古，万木悬崖六月凉。何处天成蓬岛景，几人身到水云乡。从今留咏鸣珂去，岁岁湖光印斗光①。
