题丹灶（明·无名仙）　　五言律诗　押元韵	仙翁元不死，遗迹俨然存。伏虎看丹灶，灵虬护洞门。人间恶风日，物外好乾坤。便欲辞尘网，来兹养道根。
云壑石壁（明·无名仙）　　五言绝句　押养韵	崖石势欲落，令人发怪想。载拜濡玄云，颜之衣裙上①。
东坡钓矶（明·无名仙）　　七言绝句　押真韵	学士南迁极海滨，曾于此地数投缗。等闲不遣风流尽，片石犹存鸟篆新。
