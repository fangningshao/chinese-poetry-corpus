游鹤林寺（明·郑一岳）　　五言律诗　押齐韵	路僻迂游屐，轻烟晓望迷。随香来法界，引翠入招提。古壁残碑在，飞檐偃柏齐。犹怜竹院影，寂寞近濂溪。
三诏洞谒焦处士祠（明·郑一岳）　　五言律诗　押东韵	水国霞明树，专祠暮霭空。孤标传极北，三诏峙江东。鸥浴船船月，龙吟院院风。任山凭点□，真悔出山中①。
游鹤林怀古（明·郑一岳）	我怀马素师，亦衲米公石。竹院坐忘言，坡仙如可识。云何天际虹，遥遥杳莫即。离披上干云，枝撑仍局蹐。泠泠虚谷声，徒然奏笙瑟。因之搜奇前，一日当千日。去日问濂溪，鹤振空山碧。
