雁岭晴岚（明末清初·易奇际）　　五言律诗　押微韵	一雁横空立，羽毛看欲飞。自怜宵汉近，不羡稻粱肥。双翮淩云气，浑身着綵衣。何须化道士，始识丁令威①。
坡亭八景 西山爽气（明末清初·易奇际）　　五言律诗　押支韵	共钓淩波去，西山欲拄颐。选山擎蕊榜，招隐忆芝眉。山气佳仍淡，晴岚出愈奇。凭虚堪独赏，点抹未成诗。
感述（明末清初·易奇际）　　七言律诗　押庚韵	少年未解百忧并，十载青缃浪得名。礼及趋庭曾有教，诗当陟圮总无声。原鸰并断馀双鹄，柳絮飞残尚一莺。欲把新裁写幽恨，不堪痛定理平生。
