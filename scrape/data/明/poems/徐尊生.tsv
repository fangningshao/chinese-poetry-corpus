梅雨（明·徐尊生）　　五言律诗　押微韵	柴门喧嶂雨，书案扑林霏。远阵久奔放，空丝俄细微。黄鹂喑却语，白鹭止还飞。晚色应无定，浮云误作归。
佩刀行（并序）（明·徐尊生）	神人藏舟半天里，绝壑谽谺露舟尾。铮然有物堕中宵，八觚棱嶒长尺只。野僧拾之归张公，化为夭矫苍精龙。不知何世何年掞奇气，剸犀断虎一旦生神通，魑魅却走妖邪空。张公佩到蓬莱殿，天上群仙惊未见。青丝缑悬白玉环，当昼孤光摇冷电。为君淬厉向盘根，纵有青萍何足羡。他年辞荣归浙山，莫行金华赤松间。精灵感会霹雳便，恐飞去无时还。
