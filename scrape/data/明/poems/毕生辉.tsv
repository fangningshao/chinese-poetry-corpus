奉赠白翁老先生荣归一首兼求教正（明·毕生辉）	元凯表虞廷，邈矣今谁嗣。吾宗司徒家，八士相辉贲。叔夏对公车，南宫望标帜。季騧屏关门，奴虏靖烽燧。烨烨表文昌，仲忽跻三事。惟帝急留储，钦尔抒勤瘁。四十八卫中，如饥方得孳。何哉虞满盈，忽遂思休致。曳履星非遥，归舟风巳驶。眇余忝阿咸，又复竽曹吏。所嗟旬月间，后先违交臂。葛藟纷相纠，樾荫留馀庇。俨从绳墨中，犹想轮人意。虽忻家有仪，宁忍朝无贰。以兹稷契俦，可并巢繇寘。亟矣拂茵旃，内召行将至。
