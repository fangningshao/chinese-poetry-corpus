除夕袁中郎县斋守岁（明·曹子念）　　七言律诗　押萧韵	江左平畴白浪遥，赁舂空寓伯通桥。蓬门岁计羞藜糁，花县春情惜柳条。梳发镜中霜易輠，寄愁天上雪难消。流光不为浮生住，挑尽寒灯夜倍迢。
哭舅氏元美先生二首（明·曹子念）　　七言绝句　押先韵	好客千金旧橐捐，晚来翻结卖文缘。不知湖海褒衣士，更向何人索酒钱。
少年行二首（明·曹子念）　　押豪韵	六郡良家三辅豪，千金鞍马百金刀。也知侯印寻常事，不分秋来太白高。
