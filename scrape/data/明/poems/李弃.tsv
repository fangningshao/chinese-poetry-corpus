吊裴尔成（明·李弃）　　七言律诗　押虞韵	几年同笔砚咿唔，醴酒频供我湎濡。醉里妄言始妄听，醒时庄语识庄图。丝从渐染分黄黑，眼眩苍暝混雁凫。世人结交云雨幻，三人臭味若生无。
春吟（明·李弃）　　五言排律	东风吹我衣，不能开我眉。何曾如草木，动辄得芳菲。有葽皆秋气，无声不子规。踏青驱拄杖，席地误沾泥。呼仆抬愚谑，过僧值掩扉。会心行到且，疏雨促人归。
