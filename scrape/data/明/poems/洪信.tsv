海门观潮（明·洪信）　　五言律诗　押元韵	山势趋东尽，观潮到海门。荡云开列屿，浴日见初暾。波撼惊龙吼，涛翻失马奔。太阴亏晦朔，元气与谁论。
福州西湖（明·洪信）　　七言律诗　押虞韵	薄宦榕城踏碧芜，平湖如练水禽呼。印波粉蝶摇鱼网，隐树朱栏入画图。一带柳堤红叱拨，几家花巷绿屠苏。风光如此应抛醉，种秫难邀旧酒徒①。
