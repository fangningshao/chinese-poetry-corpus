送叔壮安将军戍守苍梧（明·梁以杞）　　七言律诗　押东韵	出戍苍梧志略雄，少年期尔奏肤功。江头折柳牵舟绿，峡内看花绕路红。报国一腔身是胆，断妖三尺气如虹。秋来露下氛烟靖，昼捲旌旗唱海东。
李海云先生小筑新丰同社雅集各赋（明·梁以杞）　　七言律诗　押真韵	南庄小筑沛丰新，乔木堂高燕雀频。亭外竹松供野色，云中鸡犬隔红尘。樵歌归唱山坡晚，社酒传杯故旧亲。谩说桃源风景异，花开长见万年春①。
