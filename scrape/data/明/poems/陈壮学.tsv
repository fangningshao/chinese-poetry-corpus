遇刘磐石道中（明·陈壮学）　　七言律诗　押阳韵	年来未挹春风暖，冬早相逢锦里傍。丛菊尚牵三径色，寒梅欲吐一园香。宣卿世颂长词赋，仲举谁怜少鹔鹴。溪上立谈盟雉旧，暮云又觉碎琳琅。
寄自如袁大司马（明·陈壮学）　　七言律诗　押真韵	华轮久矣不相亲，海国遥瞻报国身。阃外自能神石略，胸中元是溢阳春。千秋日月开明圣，一曲关山静塞尘。搔首天南惊绩奏，勒名端在见麒麟①。
