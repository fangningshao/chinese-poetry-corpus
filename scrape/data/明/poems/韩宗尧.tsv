江右闱中次答吴大参中秋韵（明·韩宗尧）　　七言律诗　押侵韵	隐几跏趺坐夜深，月华门外转花阴。三千毫末劳双眼，万里风光豁素襟。匣剑未须惊照耀，酒杯何必问登临。高邻赖有贤参在，怀我新诗是好音。
次曾守初太守游山庄诗韵（明·韩宗尧）　　七言绝句　押删韵	乾坤忙里几人闲，荣辱升沉总不关。风日山中草堂静，细听黄鸟转绵蛮①。
