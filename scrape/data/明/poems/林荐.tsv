寄门人张芷园闽中（明·林荐）　　七言律诗　押豪韵	闻君江上拥旌旄，共羡书生胆气豪。家学旧传黄石略，汉恩新赐紫貂袍。一身许国风霜苦，半壁支天汗马劳。此日艰难知不惜，沙场麟阁属吾曹①。
丁亥春感（明·林荐）　　七言律诗　押东韵	石羊城下越王宫，天尽东南浪拍空。万顷可怜春饮马，重关不见士弯弓。威仪有日过三辅，草木何人借八公。寒食古台新雨后，断笳零乱起悲风①。
临刑诗（明·林荐）　　七言绝句　押阳韵	愿续当年李侍郎，遗言谢世报高皇。独怜一片忠贞骨，不死沙场死法场①。
