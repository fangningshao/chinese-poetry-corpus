游麻姑山（明·谭律）　　五言律诗	旭日藏山径，肩舆傍险行。林深秘鸟语，风细带泉声。酒向麻姑觅，诗缘老杜成。平生尘土梦，都付此山灵①。
下岭发舟（明·谭律）　　七言绝句　押尤韵	西风凉露下轻舟，沙水苍茫两岸秋。天北天南频极目，白云红日近高楼。
初夏（明·谭律）　　七言绝句　押齐韵	暑雨初晴越鸟啼，东原西埭麦抽齐。相思何处不相见，十里烟横十里堤。
秋夜闻鹃（明·谭律）　　七言绝句	霜满头颅月满衣，数声啼血上花枝。长安路上多行客，莫向愁中怨未归。
闻莺有感（明·谭律）　　七言绝句　押支韵	问春春去已多时，花落花开总不知。独有黄鹂啼不尽，暖风飞上绿杨枝①。
