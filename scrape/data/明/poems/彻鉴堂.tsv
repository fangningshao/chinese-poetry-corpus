玉海诗（明·彻鉴堂）　　七言律诗　押阳韵	才从下里盼中阳，忽踏晶亭看海棠。百子峰头飞凤鹤，九星河里浴鸳鸯。十天露洒人千劫，万殿香飘玉一床。握手紫仪倾珀水，红云袅袅沸笙簧。
仙钱诗（明·彻鉴堂）　　五言绝句　押庚韵	为种蟠桃树，千年一颗生。是谁来窃去，唯问董双成。
谪星绝笔（明·彻鉴堂）　　七言绝句　押虞韵	画虎屠龙叹旧图，血书才了凤睛枯。迄今十丈鄱阳水，流尽当年泪点无。
