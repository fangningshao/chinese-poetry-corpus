简水南黎伯亨（明·粱沛）　　七言律诗　押麻韵	一岛清风接海霞，水南风景最堪誇。上篱薯蓣春添蔓，绕屋槟榔夏放花。狞犬入山多鹿豕，小舟出港足鱼虾。谁知绝岛穷荒地，犹有幽人处士家。
二月宿小圃山家用唐韵（明·粱沛）　　七言律诗　押支韵	提筐我入采山芝，正是春分二月时。涧草雨馀浮绿远，岩花风软送香迟。缘崖蹑屐探奇崛，坐树斜身凭曲枝。暂借此中閒数日，鹿麋不是老相知①。
