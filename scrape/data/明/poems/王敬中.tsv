南湖斋居寄友人（明·王敬中）　　七言律诗　押歌韵	山寒夜透青绫被，海日朝明白玉珂。隐几不知春色晚，停杯惊见落花多。旃檀香里来僧梵，杨柳桥边起棹歌。咫尺湖光不相见，竹床琴调近如何？
赠周玄初尊师（明·王敬中）　　七言律诗　押庚韵	玄都道士身如鹤，长傍青松寄此生。梦破九霄风雨急，神游八表雪霜清。琼笙每应秋声起，缟羽微连夜色明。我欲相从拾瑶草，漫山落叶断人行。
