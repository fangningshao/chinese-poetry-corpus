阴那题壁（明·钟士楚）　　七言律诗　押先韵	潘僧坐化已千年，洞口云封隔世缘。曲径通幽留鹤迹，石桥流水似龙涎。参禅翠柏老栖鹘，学语胡孙下种田。五指峰头饶独坐，拈将花片问天先。
相公邮亭（明·钟士楚）　　七言律诗　押元韵	樵歌牧唱几欢喧，尽道名臣昔驻轩。剑阁雨铃悲蜀道，曲江风度忆开元。幽亭芳草人千古，白日重阳酒一樽。金镜当年曾上录，至今遗照遍乡村①。
