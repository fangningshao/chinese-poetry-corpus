暮相思（明·章美中）　　五言律诗　押贿韵	征帆日已远，回波不相待。暝色孤峰来，故乡何处在。日淡墟里烟，云尽天边海。如何暮相思，坐令鬓容改。
毗陵道中遇司勋皇甫子循舟有诗相贻奉答（明·章美中）　　七言律诗　押侵韵	三月轻风桃李阴，春城吹入客愁深。扁舟未逐五湖去，华发空随双鬓侵。芳草东归故园色，江流北转逐臣心。烟波日暮知何处，天畔疏峰相对吟。
早发湘潭（明·章美中）	凌晨陟平麓，野色眷行旅。娟娟千林花，犹含夜来雨。山深云不流，春去禽自语。景物各有适，吾道岂踽踽。
