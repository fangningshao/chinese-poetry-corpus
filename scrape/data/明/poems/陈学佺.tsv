雁塔斜晖（明·陈学佺）　　七言律诗	驱霓势欲尽寒潭，叠嶂联溪数树杉。倚槛云霞纷可掇，隔江铃铎战方酣。百年艳骨依灯火，双笏忠魂护净蓝。我欲起将多宝定，辩才何处问同参①。
同梁坚德受戒椒园有述（明·陈学佺）　　七言律诗　押阳韵	毗勒楼开爇戒香，频伽初叫梦清凉。重重帝网群狮吼，处处庄云并雁行。直破波旬传露布，新题名字入华藏。碧胡掌底胎珠色，漾作寒空白种光。
