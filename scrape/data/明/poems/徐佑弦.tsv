寄典徽二儿恩拔入成均寓馆甥计部署兼怀之（明·徐佑弦）　　七言律诗　押东韵	一片寒毡宦况穷，天涯萍梗各西东。雁鸿竞爽青云外，冰玉相思粉署中。六代繁华皆掣电，千秋事业可乘风。怜予双鬓霜催入，欲逐淮南桂树丛。
寄门人侍御陈莱峰（明·徐佑弦）　　七言律诗　押微韵	董帷忆昔共依依，回首参商定海违。老我鳣堂萝月梦，思君骢辇柏霜威。望云莫拟陈情疏，恋阙应深补衮衣。圣主只今需硕辅，夔龙迟尔入黄扉①。
