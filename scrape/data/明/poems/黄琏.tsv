圆珠（清道光《开建县志》作侯用宾诗）积翠（明·黄琏）　　七言律诗　押虞韵	峰峦万叠自西隅，王气千年此郁纡。科第旧曾题片玉，山川先已表圆珠。雨时如泣鲛人泪，光处真悬照乘图。好语英灵呵护在，四臣声价未应无。
忠谠凝岚（明·黄琏）　　七言律诗　押元韵	亭亭宝盖紫云屯，域内群山此独尊。白鹭池高天作鉴，苍龙峡静帝为门。读书台已称今古，遗俗人犹诵状元。八桂尚留风土记，忠言谠论至今存。
鹤洲渔唱（明·黄琏）　　七言律诗　押微韵	白鹤滩头白鹤飞，白鹤滩下有渔矶。鹤唳数声渔得意，渔歌几曲鹤忘机。潺湲无恙人今古，欸乃何知韵是非。一唱一觞堪一醉，一竿生事未全□。
狼岭樵歌（明·黄琏）　　七言律诗　押阳韵	伐木丁丁声自长，山歌处处更悠扬。宁知啸落音为凤，且喜时非道有狼。细听似赓黄鸟弄，远闻如奏白云乡。别难伴侣归来晚，拟古还看月在梁。
仙岩夜月（明·黄琏）　　七言律诗　押先韵	岩岩维石郭东偏，一窍玲珑月得先。可向个中观太极，更从何处见心圆。蟾团白玉宁生魄，影落青娥亦小天。此景仙人原自有，迩来香火奉金仙。
乌石醴泉（明·黄琏）　　七言律诗　押庚韵	偶望酒星因依石，石□□□□为名。源从上古徒杯饮，流到于今岂解酲。□□□□王者瑞，曹门不禁圣人清。年年沽向□□□，□□春台济众生。
状元古井（明·黄琏）　　七言律诗　押侵韵	状元南国名千古，井附公名亦到今。月夜影中仍郊往，春时地下尚龙吟。香生翰墨当年事，祀有潢污异代心。残漏一篇诗脉在，源头应许后人寻。
石壁朝云（明·黄琏）　　七言律诗　押阳韵	白雪千寻拔此方，彩云五色丽初旸。如衣如狗俄虚幻，非雾非烟恰是祥。几慰苍生霖雨望，谩劳太史步古章。怪来不入高唐梦，惟许从龙万里长①。
谒仲节莫公祠（明·黄琏）　　七言律诗　押侵韵	南人魁选本沉沉，独自先生起郤林。一代科名堂号玉，千年第宅里名金。道侔伊吕相先后，名在江山已古今。大雅寥寥谁继响，几时风雨又龙吟①。
