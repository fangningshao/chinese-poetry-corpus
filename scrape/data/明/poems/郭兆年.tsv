梦入桃源诗（明·郭兆年）　　五言律诗　押真韵	山光逗早春，寂寂出风尘。月色房栊静，鸡声林洞新。未逢浮海士，却见避秦人。相送出门去，桃花何处津。
平圃寄谢恒孺（明·郭兆年）　　七言律诗　押尤韵	江驿迢迢江水流，旅怀春尽忆扁舟。时清野戍停烽堠，雨罢高榕啼鹁鸠。长铗可无弹夜永，短篇閒得赋离忧。期君何日云山曲，坐对黄花共九秋①。
