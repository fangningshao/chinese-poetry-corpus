厓山吊古（明·赵崇经）　　七言律诗　押先韵	故陵风雨怨啼鹃，春暮登临意怅然。白日乾坤成魍魉，青山宫阙锁云烟。松阴寂寞旌旗冷，草色凄迷俎豆悬。久矣腥尘迅扫尽，厓门争好对鸥眠①。
游大云山寺（明·赵崇经）　　七言律诗　押冬韵	何年卓锡寄遐踪，阁道悬崖碍短筇。初地人烟寒薜荔，诸天秋色锁芙蓉。云霾万壑晴还雨，风啸千林午亦钟。老大息心持半偈，支公玄度好相从①。
