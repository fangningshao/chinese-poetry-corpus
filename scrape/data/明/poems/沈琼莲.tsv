寄兄（明·沈琼莲）　　七言律诗　押寒韵	疏明星斗夜阑珊，玉貌花容列女官。风递①凤凰天乐近，雪残③鳷鹊晓②楼寒。昭仪引驾临丹扆，尚寝薰炉爇紫檀。肃肃六宫悬象魏，春风前殿想鸣鸾。
送弟溥试春官（明·沈琼莲）　　七言律诗　押微韵	少小离家侍禁闱，人间天上两依稀。朝迎凤辇趋青琐，夕捧鸾书入紫薇。银烛烧残空有梦，玉钗敲断未成归。年年望汝登金籍，同补山龙上衮衣。
宫词（明·沈琼莲）　　七言绝句　押江韵	香雾濛濛罩碧窗，青灯的的灿银釭。内人何处教吹管，惊起庭前鹤一双。
宫词（明·沈琼莲）　　七言绝句　押阳韵	尚仪引见近龙床，御笔亲题墨色香。幸得唱名居第一，沐恩舞蹈谢君王。
