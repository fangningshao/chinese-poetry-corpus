送邵炼师归江阴（明·陈燧）　　七言律诗　押文韵	青门隐者人不识，骑鹤来寻华盖君。姹女夜栖丹鼎火，玉妃春绣紫衣云。愁闻南国旌旗暗，爱听中天歌吹分。此去玄都旧时路，桃花红雨正缤纷。
别景大（明·陈燧）　　七言律诗　押寒韵	力疾微吟苜蓿盘，忽闻君已驾征鞍。江湖千里去来易，故旧一樽离别难。荒草马蹄山色远，古藤松树莫阴寒。钱塘风物归吟稿，须寄山翁洗眼看。
