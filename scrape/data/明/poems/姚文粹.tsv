封川江上感述（明·姚文粹）　　五言律诗　押尤韵	秋江风故急，聊送客西游。浪迹真浮梗，芳心不系舟。海日射书案，山云覆驿楼。翩翩何处雁，振翮过前洲①。
辄有所述（明·姚文粹）　　七言律诗　押阳韵	寻幽乘兴陟高冈，曲径人稀草自芳。冰井寺边山涧冽，韩公祠下午风凉。鸣禽见客声偏急，古木凌空色故苍①。长啸薄林天地迥，舞雩襟度落遐方②。
