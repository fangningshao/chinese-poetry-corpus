夏日多病有怀夫婿（明·李大纯）　　七言律诗　押歌韵	几欲为文袪病魔，其如愁极病增多。暖风却怪掀帘箔，凉月何心到芰荷。只以一灯甘寂寞，故令双鬓乱婆娑。梦魂若报行人至，惊醒东邻《子夜歌》。
郎君游闽拟以是日登陆风雨大作心甚忧之（明·李大纯）　　七言绝句　押麻韵	怜君今日渡仙霞，雨骤风狂遍落花。此地应无故人在，行囊知到阿谁家？
宫词（明·李大纯）　　七言绝句　押先韵	蛾眉二八绝堪怜，闭却深宫不见天。春去春来都莫问，只凭寒暑定流年。
