治平寺（明·周彦敬）　　七言律诗　押鱼韵	金璧楼台倚碧虚，此中风景似匡庐。绛龙一去海云杳，玄鹤数声山雨馀。茶鼎烟寒僧落漠，法堂苔满客踟躇①。荒塘何处寻前劫，静看浮沤幻影疏②。
棉江欸乃九章并序 和平桥（明·周彦敬）	渔翁棹歌兮石桥东，海色欲上兮含朦曈。荒鸡闻兮戒晓，江豚上兮知风。普天率土兮王之宫，阳侯受职兮龟龙率从。沙寒草枯兮鱼上罶，薄言戒归兮爰发我笱。嗔南邻兮春醅香，岂今夕兮无酒。
