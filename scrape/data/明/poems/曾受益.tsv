初秋游西园庵四首（明·曾受益）　　五言律诗　押庚韵	梵宇瞻新构，西郊近倚城。烟光连白水，云气接朱明。买地金斯布，飞来锡有情。相欢经始日，喜气满群生。
增江晚渡（明·曾受益）　　七言律诗　押真韵	舟横一苇相江滨，入暮川光更可亲。大地层阴生海峤，青山媚色改松筠。日残睥晲延归客，棹拂波光乱晚津。却笑沙头纷问渡，如何不见独醒人①。
游华岩庵二首（明·曾受益）　　七言律诗　押真韵	祥光蔚起照南旻，霓栋辇飞梵宇新。天欲一方开法象，地因六境坐金身。芰荷已报池塘夏，草树犹含乐国春。几载皈依勤两叟，到来此日豁心神。
