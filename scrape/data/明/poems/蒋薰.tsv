游贵清山（一名桂青）（明末清初·蒋薰）　　五言律诗　押侵韵	一径入松林，禅房万壑深。看峰残积雪，啸谷应清音。鸟下僧厨食，云归香树阴。偶随方外喜，已觉净吾心。
寄贵清山素公（明末清初·蒋薰）　　五言律诗　押先韵	往来成二老，风味忆三玄。飞锡威仪见①，还山妙处传。文章终是业，解脱恐无缘。觅得蓝舆访，须参白足禅。
大夏河（明末清初·蒋薰）　　五言绝句　押尤韵	罕豪已附汉，夏水故东流。何事通西域，犹劳博望侯。
