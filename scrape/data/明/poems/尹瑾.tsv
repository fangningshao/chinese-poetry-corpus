飞来寺（明·尹瑾）　　七言律诗　押东韵	飞来梵宇倚苍穹，晴日江山隐翠丛。犀落渺然金锁断，猿归何处玉环空。瑶阶树色涵寒露，石涧泉声濑晚风。云散香台仙迹迥，萋萋芳草绕琼宫①。
游七星岩（明·尹瑾）　　七言律诗　押灰韵	石室悬空翠色来，星连北斗映天开。丹梯倒缀藤萝引，绛节高临日月回。湖上晴霞浮岛屿，洞中紫竹隐楼台。瑶芝满地随行步，徙倚长松数举杯①。
深溪龙潭（明·尹瑾）　　七言律诗　押侵韵	天畔群山万树林，澄潭遥在白云岑。沙堤初日马齐渡，风雨有时龙自吟。绝壁飞泉千嶂冷，层岩流水一溪深。同游不尽寻芳兴，满地烟霞坐石阴。
赠宾峰号（明·尹瑾）　　七言律诗　押尤韵	莲花开并五云头，日与高人结素游。风月静连尘外榻，画图青入海边楼。镐京陵阜陪同宴，唐室蓬瀛宠贵侯。自古有情犹喜好，几多仁寿得同俦①。
文笔峰（明·尹瑾）　　七言绝句　押萧韵	缥缈云中绚綵标，九天晴色散岧峣。高峰两度来春雁，中巘人文翊圣朝。
金鸡岭（明·尹瑾）　　七言绝句　押删韵	一声遥在翠微间，暤日初升识圣颜。汉代提封春曙彻，文明应在紫辰班。
桥头溪（明·尹瑾）　　七言绝句	漠漠长空驾彩虹，忽惊琼海起苍龙。元勋不负初题柱，宝筏千年控海东①。
