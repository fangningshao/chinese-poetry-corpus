鸡笼山赋得台城怀古得离字 其一（明·程汉）　　七言律诗　押东韵	独上台城望远空，当年遗迹动悲风。怀春罗绮旗亭外，向夕牛羊辇路中。几寺残碑深野草，故宫眢井落梧桐。只今多少兴亡感，湖水苍茫背郭东。
塘上杂诗四首（明·程汉）　　七言律诗　押元韵	乱水明明原上村，金沙路接白沙痕。灯藏石塔遥穿牖，钟出山楼近到门。凫为藻牵原自乐，莺知花谢欲无言。年来不读英雄传，抱瓮林中且灌园。
