绿野书院谒横渠先生祠（明·吕楠于）　　押支韵	二月入武功，载谒横渠祠。春桃杂芳涧，好鸟鸣夭枝。绿野终南翠，含情实在兹。昂求曾夙夜，人亡道未涯。彻皋下程氏，执礼西仲尼。表时脱支蔓，订顽那有私。瞻依真气象，无复梦中疑。兹邦有君子，迹殊路不岐。豪迈存馀烈，高怀有我知。鹏飞要扶摇，鲲化自天池。斯文应不斩，白日令见之。
