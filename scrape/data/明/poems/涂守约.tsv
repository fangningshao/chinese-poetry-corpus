戎王出猎图（明·涂守约）　　七言律诗　押阳韵	九月辽阳草正黄，天山飞兔白如霜。骁腾已合三军势，猛锐犹思百战场。金鼎割鲜供上将，玉瓯和血饭名王。燕支小队穹庐出，也向天边猎雁行。
秋望（明·涂守约）　　七言律诗　押阳韵	挟书游子不还乡，独上高城望大荒。西北穷阴连莽苍，东南巨浸接微茫。三分世运征庸少，八月风沙草木黄。欲献封章何处是，五云宫阙近扶桑。
