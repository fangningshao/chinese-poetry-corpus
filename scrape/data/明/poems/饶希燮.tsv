旧斋葺成二首（明·饶希燮）　　五言律诗　押寒韵	烟霞吾道在，丘壑一枝安。暂用全身朴，惟存入世宽。衣将缝薜荔，书且赋台兰。好谢腾云侣，樵渔亦百端。
雨夜（明·饶希燮）　　五言律诗　押侵韵	仄路飘蓬久，优游叹陆沈。栖乌啼夜数，寒柝护更深。招隐全无术，分耕赖有心。平生祈远大，何用铸黄金。
西僧（明·饶希燮）　　七言绝句　押歌韵	虬髯深目话波罗，问法徒惊竖指多。今日□台松柏映，岂看都应是天魔①。
