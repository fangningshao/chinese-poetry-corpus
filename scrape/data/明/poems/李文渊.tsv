赠戴竹林（明·李文渊）　　五言律诗　押侵韵	耕隐谁人隐，门深竹十寻。桑麻因雨翠，橘柚著秋金。松月斜连榻，风泉响出林。西城秋酿熟，招手聚知音。
赠戴翠坡（明·李文渊）　　七言律诗　押文韵	嘉遁桥西乐趣真，绿筠环堵绝嚣氛。岚光翠滴林梢露，黛影青含树杪云。葱茜暖从天外见，空濛晴向雾中分。倚栏细咏梨花月，一段清贞尽属君①。
