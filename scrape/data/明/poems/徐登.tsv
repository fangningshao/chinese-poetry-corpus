方寅所得捷南宫便道省觐月夕过访（明·徐登）　　七言律诗　押鱼韵	尝怜寂寞故人疏，忽漫过从驷马车。月下未倾谋妇酒，此间先到故人庐。作霖已自饶商说，献赋曾看荐子虚。千里乍回珠水棹，綵衣今见绾银鱼。
燕中送云岳使南都便道省觐（明·徐登）　　七言律诗　押微韵	使者承恩出紫微，南征偏喜近庭闱。行经白下花初放，别向都门柳正飞。分萼乍辞荆树阁，傍萱应著老莱衣。笑看昔日题桥处，争讶相如驷马归①。
