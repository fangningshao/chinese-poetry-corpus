大司徒白翁毕老先生蒙恩予告敬赋（明·郭文封）　　七言排律	论道经邦亮一人，调元赞化茂孤卿。夹持日月双轮照，会感风云二气清。鲁岱齐淄亚丰格，□松汉柏凛周行。勋崇民部无忧杞，眷渥离□□□桢。草野黎颜谁菜色，岩廊嘉告尽葵诚。东南财赋饶飞挽，西北钟彝待系缨。危论螭□余旧槛，高寻鸥渚惬新盟。三公不易凌中岳，一介精参□□□。正是富民堪大拜，谁言益下不千璜。小吏渥膏□细雨，老臣垂照夜恒星。金刀钱布同畴范，舟楫盐梅望汇征。粒粒聚恩如聚米，声声吹德胜吹笙。茅堂遥忆攀龙谒，铃阁如闻啸虎声。挽回世道称真宰，会见皇王亿太平。
