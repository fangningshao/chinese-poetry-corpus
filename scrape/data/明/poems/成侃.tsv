古曲（明·成侃）	龙门百年桐，几日凌霹雳。裁为膝上琴，宛抱《咸池》曲。高歌试一弹，中夜山鬼泣。君子亦如此，盖棺事乃毕。
田父行（明·成侃）	陇雉双飞草深碧，陇上老人长叹息。我生今年七十馀，手脚胼胝面黧黑。男婚女嫁知几时，短衣褴衫才掩膝。昔年召募度流沙，万里归来鬓如雪。殷勤荷戟还荷锄，石田峣嶰牛蹄脱。牛蹄脱兮空汗流，独坐茫然心断绝。
