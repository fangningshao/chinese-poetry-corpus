秋江送别为戴友谅赋（别本误作"瑞安项伾"，今正之）（明·沈恒）　　七言律诗　押先韵	萧萧落叶早寒天，忽送秋声到耳边。千里客心惊岁月，五湖乡梦入风烟。青山红树还家路，绿水沧洲载酒船。夜半灯前对儿女，白头重话谪居年。
归雁（明·沈恒）　　七言律诗　押真韵	冥鸿不觉又逢春，远别湘南北向秦。云接断行天漠漠，江涵归影水粼粼。关山叫落三更月，旅馆愁惊万里人。莫怪东风催去翮，清秋芦渚又来宾。
