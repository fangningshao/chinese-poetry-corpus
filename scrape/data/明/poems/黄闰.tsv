拟唐长安春望（明·黄闰）　　七言律诗　押歌韵	南山晴望郁嵯峨，上路春香御辇过。天近帝城双阙迥，日临仙仗五云多。莺声尽入新丰树，柳色遥分太液波。汉主离宫三十六，楼台处处起笙歌。
和倥侗生春日看花之作（明·黄闰）　　七言绝句　押麻韵	多情才子惜春华，乐府新声对客夸。朱雀桥边旧游路，东风开遍小桃花。
