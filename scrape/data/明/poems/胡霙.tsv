九江舟次别梁简臣同年（明·胡霙）　　七言律诗　押虞韵	朔风吹雁断菰芦，楚水吴山问去途。十载烟霜馀梦寐，经秋书剑半江湖。人怜辞社真成燕，客笑还家只为鲈。行矣思君各南北，给邻买宅未云孤。
神光山怀古（明·胡霙）　　七言律诗　押灰韵	江左南朝委劫灰，龙川旧壤辟蒿莱。古人已往名山在，吾道其南望气来。供养烟霞岩谷闷，合离风雨鬼神哀。书堂经刹凭兴庆，倦倚榕根醉酒杯。
立秋日得平远韩齐年元勋手书并诗见怀依韵奉答（明·胡霙）　　七言律诗　押歌韵	秋风万里雁来过，回首燕云感慨多。天色苍然窥泰岱，浪声东矣诉黄河。与君剪烛连宵话，况我征尘八月歌。如此家山如此路，烽烟西北怅如何①。
春日草堂偶成（四首录一）（明·胡霙）　　押虞韵	至道在天地，散焉为万殊。万殊复一本，惟诚斯曰儒。孰则通天人，圣贤焉可诬。断断执碎义，汉宋存守株。汉儒能笃实，宋儒非虚无。流弊防大甚，况有歧中涂。道统自千古，学统匪一隅。入道且求学，蹶步宁康衢。草堂存吾春，玄会思唐虞。
