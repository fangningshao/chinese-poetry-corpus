拟蔡琰北归（明·罗见麟）　　五言律诗　押鱼韵	寥落中郎后，残生窜殛馀。惊看南过雁，羞逐北旋车。莫按胡奴伯，犹传魏主书。身名终莫赎，千载恨单于①。
漂母祠（明·罗见麟）　　七言律诗　押寒韵	一饭相怜良不易，千金为报更何难。天生豪杰终扶汉，谁在尘埃豫识韩。阿母淮阳祠貌古，王孙云梦主恩残。登台一掬伤心泪，洒向西风木叶乾①。
