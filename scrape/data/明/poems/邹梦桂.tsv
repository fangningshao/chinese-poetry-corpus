送华补庵先生奉使还朝（明·邹梦桂）　　七言律诗　押庚韵	玉节春明二月莺，画船花柳正初晴。承恩已达如纶命，报国常怀补衮情。一曲尊前人再别，片帆江上月同行。欲知后日相逢处，联骑天街听漏声。
锡山揽袂集三首（明·邹梦桂）　　七言绝句　押歌韵	画船锦席照沧波，云署星旗戒晓过。莫讶倾城争卧辙，金汤十里折冲多。
