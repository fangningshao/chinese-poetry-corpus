题何仙姑祠（明·湛会谷）　　七言律诗　押支韵	载谒天姬读断碑，低回旧事至今疑。如何蜕化空遗履，尚自留题且寄诗。鸾过缑山笙有韵，鹤归华表语无期。当年赢得存仙籍，还记春冈是旧基①。
万寿寺（明·湛会谷）　　七言律诗	半夜青莲映翠微，千秋台畔凤凰飞。空誇白社风流在，翻惜黄金世路非。苦海无边翻贝叶，银河有路问支矶。坐高三鼓菩提月，玉笛风前折竹枝①。
