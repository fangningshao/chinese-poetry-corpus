游光孝寺（明·梁槚）　　五言律诗	山寺无尘垢，携筇直过之。看僧缝衲子，听鸟语花枝。江旷杯曾渡，钵空龙已飞。禅关堪借榻，欲去复迟迟。
过锦石有感因赋（明·梁槚）　　七言律诗	怪石嶙峋刺碧空，东流砥柱仗洪功。标霞特立三千仞，带雾高淩四百峰。鹤去苔生春冉冉，岚晴雨过日溶溶。是谁识取龙头瑞，不与人间肉眼同①。
