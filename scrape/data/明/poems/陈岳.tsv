兰（明·陈岳）　　五言律诗　押阳韵	僻地知谁问，无人亦自芳。雨馀轻弄色，风细远生香。已入琴中趣，还徵梦里祥。嗟予交托久，一化两相忘。
和安溪祖闻寇（明·陈岳）　　七言律诗　押萧韵	老年人似锁笼雕，减却凌霜意气骄。万里无由瞻北阙，一缄谁拟及东朝。秋风白苧宁衣越，晚节黄花不属姚。凉月望来清露冷，直容看彻九重霄。
