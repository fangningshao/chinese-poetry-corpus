秋夜登阊门城楼（明·张本）　　五言律诗　押尤韵	月白三吴晚，风清八月秋。芙蓉照江国，蟋蟀上城楼。海思飞云乱，乡心落叶愁。忽闻黄鹤笛，清夜重淹留。
山斋秋夜（明·张本）　　七言律诗　押元韵	洞庭秋清夜何寂，蓬鬓萧萧枫叶村。白云满几月在牖，碧水浮阶花映门。袖中野况空诗草，醉里家山污酒痕。牢落空江谁吊古，灵胥还有未招魂。
