岁乙巳过造适园，修整思亭有感（明·李鹏翀）　　五言律诗　押灰韵	偶阅台池旧，俄成岵屺哀。遗踪无可问，手植宛新栽。亭小存堂构，园荒半草莱。伤心聊补葺，洒泪湿泉台。
送振涵兄赴己酉乡试（明·李鹏翀）　　五言律诗　押阳韵	夙羡淩云笔，相看献赋场。凤毛宜彩耀，骏骨合名扬。高堂今始报，薄俗亦增光。伫撷秋香满，临歧举一觞。
丙辰仲春升儿释褐寄题志喜（明·李鹏翀）　　五言律诗　押豪韵	礼经传祖业，再试逐时髦。旅聚须安俗，身单自惜劳。朱衣天有定，宝鉴物无逃。安得科名永，孙枝似汝曹。
己酉秋夕，有怀王实所，与时炅儿同留南雍（明·李鹏翀）　　七言律诗　押侵韵	兀坐新秋思不禁，客无同调夜阴阴。此行恨不偕余往，今夕还多忆子心。天涯明月遥相对，眼底秋花不共簪。欲慰远怀无别望，南楼早晚听鸿音。
己酉孟秋二十六日，余方昼寝，忽苍头传邻人徐敬滨速售西基，余以素手辞。而又遣子促赴勉就成事，从兄少参喜祖业得还，奖以诗，次韵志感（明·李鹏翀）　　七言律诗　押庚韵	午馀卧起睡初醒，惮暑科头谢送迎。忽报西邻售旧业，勉从东乞赴新盟。忆昔全基称壮丽，视今存室尽颓倾。满怀往事抛流水，一任旁人更品评。
乙丑小春，伯兄出咏菊诗五首命和，时兄迁居南庄，偕坐别去，口占二首（明·李鹏翀）　　七言律诗　押阳韵	弟兄双鬓渐如霜，惆怅天南各一堂。共席恰还欣对菊，分飞空复想寻芳。丛枝带月疑无色，细蕊经寒尚有香。何似棣棠花靴匕，徘徊今夕岂能忘。
