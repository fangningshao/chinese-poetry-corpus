蓬莱峰增陈佐先生（明·韩晃）　　五言律诗　押支韵	月且推陈实，风流亦我师。早投南国隐，不待北山移。花鸟留新兴，云溪发灏思。清芬坐相袭，晔晔映芝眉。
梅花村寻梅不见（明·韩晃）　　七言律诗	乱云堆里一长筇，碧草烟萦翠影重。万树秋声纷落叶，数椽茅屋掩深松。岂无孤艳带寒日，那有远香随野风。却忆素绡真不俗，南枝春去杳难逢①。
