和石田翁落花诗七首（明·王建极）　　七言律诗　押尤韵	翻红坠素两悠悠，王谢门前古陌头。镇日萦怀惊骤雨，一时和泪逐东流。莺将春色侵棋局，鱼衬寒香上钓钩。此际有人披绣闼，敛眉无语独含愁。
和石田翁落花诗七首 其七（明·王建极）	片片飞来东复西，倚门东望欲成迷。临风漫作开颜笑，带雨还为半面啼。狂罥游丝萦醉客，巧随流水赚渔腼。须知欲尽犹堪惜，随处芳丛酒可携。
