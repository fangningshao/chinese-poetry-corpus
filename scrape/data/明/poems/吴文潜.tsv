鸡笼山赋得台城怀古得阳字（明·吴文潜）　　七言律诗　押阳韵	谩将遗迹问齐梁，寂寂台城露草荒。废井尚封陵寝气，初钟不唤景阳妆。苍茫野水迷官道，高下寒山出女墙。还忆诵经梁武帝，临风倚树吊斜阳。
宫词（明·吴文潜）　　七言绝句　押元韵	银箭初添漏水痕，星河如练影长门。最怜一片深宫月，得见清光是主恩。
