放鹤曲（明·袁廷昌）	江亭如画趁晴晖，凭栏放鹤看高飞，白云深处何时归。何时归，记华表。笑沧桑，尘事了。
打鱼曲（明·袁廷昌）	生涯日日打鱼郎，卖鱼沽酒游江乡，芦花溪水卧斜阳。卧斜阳，眠港口。月明时，鸥鹭友。
采菱曲（明·袁廷昌）	采菱江头夕照红，阿姑二八首如蓬，轻衫短鬓怕秋风。怕秋风，傍荷屋。梦鸳鸯，交颈宿。
折柳曲（明·袁廷昌）	嫩黄缕缕碧条条，溪头折柳离魂销，资骝嘶过短长桥。短长桥，畴遣此。转盼间，人千里①。
