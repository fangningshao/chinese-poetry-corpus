登清凉石有感（明·丘梁）	君不见，清凉山前一灵石，一片方方大如席。云是文殊说法座，千古流传夸胜迹。我生闻说自孩提，将信还疑难考索。寄慕兹山四十春，苦为浮名缚冠帻。迩束嫡宦游汾阳，行旌北指台山冈。跻攀万仞不惮险，清秋天爽披清凉。石旁拭目辩真伪，恐感禅家虚诞累。殷勤立石遍招呼，仆夫累为堪容萃。始信空中色相真，石能幻化通灵神。石灵愈信文殊道，道神常显空中身。空中身，灵山塔，我问灵山山不答。异石中藏玄妙机，识破玄机输老衲。老衲前知石灵性，坐石谈经神鬼听；经余晓月诸山静，神光绕石天花馨。
