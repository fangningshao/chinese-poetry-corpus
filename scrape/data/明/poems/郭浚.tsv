青县遇冻同维曼木叔（陈函辉）即早服君开（明·郭浚）　　五言律诗　押先韵	朔风吹短舸，南客话寒天。雪暗迷青野，凌浮拥碧川。奔狐号古戍，饥鹘下平田。今夜谁家宿，孤城起暮烟。
春闺怨（明·郭浚）　　七言绝句　押麻韵	鸟惊残梦隔窗纱，起坐钩帘看落花。游子不归春事晚，鹊声长日在邻家。
柳枝词（明·郭浚）	送郎西上别魂消，却道纤身似柳条。只恐别魂销远客，柳条翻似阿郎腰。
