圆珠积翠（明·侯应达）　　五言律诗	西北多灵蕴，圆珠独献奇。青葱满地绣，错落一天机。明月光犹动，春风色更姿。□□□二美，时可应昌期。
鹤洲渔唱（明·侯应达）　　五言律诗	波恬鹤洲上，渔舟泛泛横。歌来同日和，风送隔江听。漠漠春湖绿，潇潇秋岸明。临渊笑过客，徒有羡鱼情。
乌石醴泉（明·侯应达）　　五言律诗	一窍先天水，混然出石门。□□□瀣露，散作辘轳春。瓮低宁忧□，□□不厌贫。我□犹可漉，不负旧时巾①。
