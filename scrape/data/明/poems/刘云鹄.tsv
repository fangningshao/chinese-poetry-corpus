龙江秋泊（明·刘云鹄）　　七言律诗　押庚韵	淡荡高秋暑气清，停桡恰际晚潮平。风来远树云无影，舟过前江岸有声。霜冷独嫌酒力薄，更深偏觉袷衣轻。悠悠夜思多无赖，卧看渔灯梦不成。
登紫云阁（明·刘云鹄）　　七言律诗　押侵韵	奇岩削碧出高岑，梵刹天开万木森。落叶已封僧去路，栖鸦不动客来心。波澜九曲当窗入，烟火千家即案临。共向慈云稽首罢，石台安坐听龙吟①。
