游灵山诗得金字（明·王宏）　　七言律诗　押侵韵	万木参天古睆睆，□陪□盖此登临。远山雨过千屏画，斜日穿花□地金。对酒□怀成畅饮，题诗分韵动豪吟。兴阑随意苍苔坐，一曲熏风入舜琴①。
广于天下为远藩仕籍华秩已少况琼于广又为远郡成化二年秋进薛公远户部尚书邢公宥都御史丘公浚翰林学士皆在一月恐虽天下望郡亦希海外衣冠胜事真奇逢也（明·王宏）　　七言律诗　押虞韵	三要清官一月除，尚书学士与佥都。六朝礼乐王纲正，千古文章世道扶。政教已闻超汉宋，人才今见盛唐虞。彬彬文彩诏临下，欢动琼南士大夫①。
