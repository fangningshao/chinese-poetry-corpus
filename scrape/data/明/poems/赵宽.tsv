行台日暮偶成（明·赵宽）　　押侵韵	何处萧萧暝色侵，海云将雨过寒林。间关旅雁天涯路，寂历啼皦岁暮心。槁木嗒然聊隐几，飞蓬搔尽不胜簪。松垣深掩黄昏静，惟有炉熏对苦吟。
题卢沟晓月图（明·赵宽）	银河半落长庚明，城高万户皆鸡声。长桥卧波鳌背耸，上有车马萧萧行。苍烟淡接平芜迥，沙际朦胧见人影。举头一望天宇高，残月苍苍在西岭。
减字木兰花（明·赵宽）	姚江阻雨，寒风吹水，微波皱作鱼鳞起。白雨横秋，秋色萧条动客舟。疏钟何处，知在前村黄叶树。茅屋谁家，荒径无人菊自花。
