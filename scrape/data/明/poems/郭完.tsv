山中即事（明·郭完）　　五言律诗　押齐韵	数日别江渚，抱琴过竹溪。山深黄耳远，日落画眉啼。识字今何补，怀家计亦迷。明年与妻子，春雨学扶犁。
送冯西美归三山（明·郭完）　　七言绝句　押齐韵	橘仙岩下曾相见，沙合桥头杜宇啼。白发故人官满去，一蓑寒雨上春犁。
方士志耕隐（明·郭完）	雨衣制青荷，雨笠编新箨。斯人沮溺流，日晏犹耕作。今年拟有秋，烹羊祭先穑。招我食力徒，斗酒聊取乐。酣歌击瓦盆，昨晚牛生犊。
