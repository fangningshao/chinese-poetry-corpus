留都偕同年游宏济寺迟王任庵不至（明·李元弼）　　七言律诗	閒来结驷扣禅扉，才到江头重振衣。为爱高僧花径扫，却怜王子剡舟迟。千峰落木凌空下，万壑晴云入望飞。倦倚危栏遥极目，可堪羁思正依依。
留都寄答王兰洲（明·李元弼）　　七言律诗　押虞韵	娟娟凉月匝庭隅，数点疏星乍有无。尘案自惭盈玉律，空亭谁共倒金壶。诗传白雪飞纨扇，门对青山列画图。回首岭南烟树隔，一冠长欲挂洪都①。
