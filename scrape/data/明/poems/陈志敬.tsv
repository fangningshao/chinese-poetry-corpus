寿祁兰窗先生（明·陈志敬）　　七言律诗　押盐韵	绿野香风满画檐，明窗高卧捲湘帘。写怀閒把冰弦奏，修谱还将彩笔拈。半点尘埃何处著，九重雨露会频沾。年来生意无穷在，兰玉阶前次第添。
题榕湾别号（明·陈志敬）　　七言律诗　押歌韵	绿树屯云醾碧波，水云乡里寄吟窝。蝉鸣叶底声调瑟，鱼跃波间影弄梭。拂石敲棋惊鹤梦，隔江呼酒听渔歌。醉来我有山阴兴，几欲移舟雪夜过①。
