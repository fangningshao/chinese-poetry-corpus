游小金山（明·方肯堂）　　五言律诗　押侵韵	竹房僧几换，花径客重寻。剑拂天河近，杯浮水殿深。沧溟看鹤度，风雨听龙吟。吾道烟波外，临流一照心。
云台庵（明·方肯堂）　　七言律诗	云开远见云台路，楼阁天边恰峙雄。石拱金坛疑伏虎，涧翻银汉有吟龙。云间寒殿依僧定，风度疏松散午钟。不尽禅房终夜梦，披衣又觉月华东①。
登小金山和东坡韵（明·方肯堂）　　七言绝句　押灰韵	金山石碣今传古，绿水青峰去复来。千载清流流不尽，江风松月自高台①。
