题袁氏东隅书舍（明·陈嘉言）　　七言律诗　押鱼韵	积善君家庆有馀，林泉静处乐安居。元回庭下梅先发，春到窗前草不除。风气入帘生几席，芸香满架润诗书。丈夫自有飞腾志，晚驾蒲轮就聘车。
上清观（明·陈嘉言）　　七言律诗　押青韵	上清楼阁倚苍冥，风扫松关昼不扃。溟海潮来浮岸白，罗浮峰近拂帘青。星君像古犹存画，仙履声残尚有亭。当日紫霞何处去，试将往事扣山灵①。
