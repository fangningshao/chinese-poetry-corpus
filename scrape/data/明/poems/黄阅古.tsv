送戴宾竹封君旋里（明·黄阅古）　　七言律诗　押真韵	客游随处是通津，名姓传留迹未陈。烟月画图江路景，莺花红锦帝城春。别筵信宿歌骊急，归袂迎风拂酒频。千里相思如可寄，锦笺多托往来人。
送翟兰之任藤县教谕（明·黄阅古）　　七言律诗　押尤韵	唇齿江山作胜游，旧衔新拜古藤州。狄梁士气从今盛，安定文风在此收。笔架龙山呈秀色，莲花蘋水出双头。都门话别飞三爵，转盼天南紫气浮①。
