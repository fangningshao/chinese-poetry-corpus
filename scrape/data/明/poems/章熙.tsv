送陈六溪之江右皋（明·章熙）　　五言律诗　押微韵	粉署含鸡舌，新恩易豸衣。风花春正好，樽俎重相违。岐路苍烟漠，江干碧草菲。知君滕阁上，北斗指皇畿①。
柬林间云处士（明·章熙）　　七言绝句　押虞韵	白云深处寄踪孤，一灶秋烟煮石蒲。门掩月明花自落，野亭樽酒忆林逋。
名宦吴隐之新祠（明·章熙）　　七言绝句　押真韵	孤村修竹蔼芳阴，古岸新祠傍水滨。过客莫烦沽酒奠，使君原是饮泉人①。
