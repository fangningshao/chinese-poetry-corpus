浮邱社集（明·冼尧相）　　七言律诗　押删韵	勾漏移家憩此山，丹砂曾炼驻仙颜。听笙却忆千年幻，负局应怜一日閒。紫气遥蒸龙独远，白云长护鹤初还。投簪总为林泉癖，搦管犹惭见豹斑①。
厓山吊古（明·冼尧相）　　七言律诗　押真韵	江南无地著征轮，痛哭秦庭合怆神。一水沧茫沈宋玺，千秋戎马暗元尘。灵风尚涌厓门浪，战血犹污岛树春。百折愁肠伤往事，精忠千古自明禋①。
