厓山吊古 其四（明·何治）　　七言律诗　押东韵	五更有数符难易，四广逢厓势易穷。独抱春秋昭大义，分明夷夏见孤忠。巍巍古庙晴天外，历历遗墟夕照中。这莫沈沙销铁戟，海云烟月属渔翁①。
厓山吊古 其二（明·何治）　　七言绝句　押灰韵	兴亡事往山河在，潮汐天然日夜回。一个是谁成就得，三公仁自舍生来。
厓山吊古 其一（明·何治）　　押阳韵	无怠无荒，四夷来王。怠而荒矣，厓山其亡。厓山兀兀，厓水汤汤。天地其长，日月其光。鉴前者失，愿献我皇。
