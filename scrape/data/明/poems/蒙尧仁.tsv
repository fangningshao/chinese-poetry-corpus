次临封十咏颂方侯德政（明·蒙尧仁）　　五言律诗　押麻韵	侯治吾封好，仁风播不赊。昼闲单父瑟，春满河阳花。投老逢循令，为民不恤家。化行无狱讼，休吏蚤归衙。
次临封八景韵二首 灵洲渔唱（明·蒙尧仁）　　七言律诗　押尤韵	昔人制险据灵洲，曾料渔船泊上头。挂网烹鱼天欲暮，鸣榔清唱晚来秋。衣莲艳艳留霞在，葭苇苍苍带露流。遥想当年争胜急，可曾闲作弄波游。
