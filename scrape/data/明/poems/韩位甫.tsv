赠大司农毕老公祖（明·韩位甫）	四序有代谢，嚋敢居成功。岂不恋明主，退休微尚冲。所以洛师又，硕肤念明农。臣某拜稽首，还笏归山东。优诏特嘉答，廉顽激颓风。五亩花竹秀，一溪荷芰溶。菽麦足饘粥，诗书当笙镛。庞老思□安，柳下不易公。日饮神泉水，时寻鹿皮翁。邑子实肮脏，晚岁才登龙。未进圯桥履，敢叩丰山钟。他年登日观，抠衣访鸿濛。
