望青县（明·储罐）　　五言律诗	青县望不极，兼程尽日遥。衣从尘里化，春向客边生。野饭留荒寺，车吟过小桥。西山能慰客，返照故相撩。
青县会别应韶（明·储罐）　　七言律诗　押尤韵	西来离思满征裘，拟共髯郎泛此舟。诗里刻期须七日，饭时移棹忽中流。水风笑语徘徊别，尘海襟期汗漫游。千里神交非异事，莫将青县比梁州。
青县舟中对月怀应韶（明·储罐）　　七言绝句　押尤韵	潞河依旧向东流①，曾共髯郎十里舟。何处不看今夜月，关山偏解忆洮州。
