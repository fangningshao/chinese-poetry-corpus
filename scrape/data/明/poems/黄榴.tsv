坡山（明·黄榴）　　七言律诗　押尤韵	药圃芝田纵一游，人间元亦有丹邱。穗含春意千年在，石吐寒光万丈浮。留客鸟啼云外树，寻真人倚月边楼。骑羊仙子今何在，芦叶萧萧水自流①。
峡山飞来寺（明·黄榴）	美哉江上亭，乐矣泉中水。挹泉识亭名，定心亦泉理。涓涓靡晦明，混混无终始。静定蓄天光，畴能测兹泛。野猿啼向人，老衲卧隐几。至人独冥会，对此屡徙倚。未论涤尘嚣，酌之等石髓。云何柴桑诗，乐饥忘此止。我诵泉亭篇，惕然悟深旨。长歌震林木，大啸惊鸟起。安得定心者，来共挹崖泚①。
