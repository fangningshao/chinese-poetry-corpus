漂母墓（明·唐冕）　　五言律诗　押尤韵	千金酬一饭，古墓动高秋。树色山村外，江声日夜流。楚碑春露泣，荆水暮鸦愁。芳草王孙路，年年牧竖游①。
拜扫唐颐庵墓（明·唐冕）　　七言律诗	远携尊俎拜清明，策马穿云步古亭。百尺松楸先代冢，几碑苔藓大夫铭。绮罗晴日山花秀，弦管春风野鸟声。笑问汉家千世事，五陵无树草青青①。
过华清宫（明·唐冕）　　七言绝句　押寒韵	塞风吹雨杂鸣鸾，日影西沉树色寒。歌舞不来春又尽，飞花无语过阑干。
