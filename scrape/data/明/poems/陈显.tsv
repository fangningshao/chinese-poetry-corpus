圆珠积翠（明·陈显）　　七言律诗　押麻韵	圆珠西北障官衙，叠叠峰峦接九华。山国随缘售楚璧，紫霄有路饵丹砂。茏葱晓色验灵蕴，罨画晚山衬绮霞。微径萦纡入林麓，云中鸡犬几人家。
忠谠凝岚（明·陈显）　　七言律诗	乾坤元气自流形，万水千山属建瓴。黛色出云初染碧，山光过雨远挹青。□华□彩呈仙□，宝盖朱幡拥帝京。若木枝边起灵曜，忠言谠论共□明。
鹤洲渔唱（明·陈显）　　七言律诗　押尤韵	羽客沙汀渔乱讴，水晶宫宇傲王侯。扣舷雅韵芦花月，隈石清商江气秋。北海鲲鲸收巨钓，前川箫鼓笑扁舟。行吟泽畔怜憔悴，一曲沧浪到白头。
乌石醴泉（明·陈显）　　七言律诗　押元韵	醴泉何代启仙源，石瓮濒招汲满樽。灵异还同芝草瑞，春游堪拟杏花村。论人应不笑糟粕，田父无妨贮瓦盆。世味任从甘淡泊，莫令沉醉送朝昏。
状元古井（明·陈显）　　七言律诗　押侵韵	霹破南天起士林，遗迹千古羡渊深。须知甘泽□□处，流出先生身后心。白鹭青松开片玉，三花一□缕斯金。功名九仞清风远，活泼源头仔细寻。
仙岩夜月（明·陈显）　　七言律诗	为访幽奇物外踪，冰轮常照月玲珑。高崖深谷琼瑶窟，桂实金丹蟾兔功。山里清光山里景，月中胜概月中宫。仙娥寂寂广寒卧，洞口无云月色浓。
石壁朝云（明·陈显）　　七言律诗	烟霄有石插青葱，片片朝云岂足踪。何处断崖留古态，终朝轻叆弄新容。林峦晓霁浮佳气，洞穴年□起卧龙。云石于人真得趣，江风随处入诗筒①。
狼岭樵歌（明·陈显）	狼岭烟消樵采深，□□□□□□□。□□处处逢良杞，伐木丁丁□□清。□□□□□□□，尘湮随分话长林。柴扉□□□□□，□□□□□子心。
