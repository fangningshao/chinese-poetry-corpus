锦庄渔隐图为医士作（明·力金）　　七言律诗　押鱼韵	锦庄园林锦不如，幽深仿佛神仙居。舍南舍北剩栽杏，水落水生惟钓鱼。严陵终辞光武禄，郭玉素受涪翁书。眼前生意日已广，桃源鸡犬同村墟。
次韵李希颜同知登吴山有惑（明·力金）　　七言律诗　押庚韵	凤舞龙飞运已更，江流难挽几伤情。荒陵鸟雀声如怨，故国风云气不平。冠盖偶然寻胜地，旌旗且莫指边城。登高别醉黄花酒，更拟重阳一日晴。
赵千里田家四季图（明·力金）　　押药韵	桃花浪已深，杨柳风犹弱。邻曲欣往来，逢迎劝耕作。健犊不自暇，老农良有托。共醉社日尊，陶然得真乐。
