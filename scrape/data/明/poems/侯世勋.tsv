圆珠积翠（明·侯世勋）　　七言律诗　押寒韵	山似圆珠浴碧□，淩空□□□□□。一番雨过青堪掬，四际烟收翠作团。障月□□迷鹤梦，停云爽气逼人寒。悬知绝顶多梧竹，欲借秋风翔凤鸾。
狼岭樵歌（明·侯世勋）　　七言律诗　押微韵	狼岭岧峣接翠微，樵歌声动绕岩扉。馀音袅袅云初合，清韵泠泠鸟下飞。逐伴远从山外过，轻蓑斜挂担头归。会稽太守黄金印，可恨当年识者稀①。
咏陈孝子庐墓（明·侯世勋）　　七言律诗　押虞韵	寸草青晖颜已徂，慈帏隐恨毁形躯。寝苫马鬣长秋思，席茨猿肠沧夜乌。供蔬音容无觅处，感风泉壤亦怜孤。颍封纯孝才千古，何用当年访董狐①。
