偕同社穷泛湖源（明·叶维阳）　　七言律诗　押删韵	横槎一望白云间，曲曲清溪曲曲山。纵目长塘悬怪石，快心半径泻澄湾。鹤田拂翠苗初熟，鱼艇高歌钓自闲。千顷浮光从此发，扁舟引胜不知还。
准提阁送澹师还山（明·叶维阳）　　七言律诗　押歌韵	浮生半百此生多，回首风尘觉梦过。明月洲前曾指点，丹霞杖底唤蹉跎。招携有意淩烟浪，扳陟何时上薜萝。瓶钵悠然丝不挂，去来消息竟如何①。
