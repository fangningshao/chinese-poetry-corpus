皇冈夕照（明·萧远）　　七言律诗　押东韵	万仞高冈插碧空，翠华亭畔气菁葱。衡阳飞雁来秋色，荆水风帆挂落虹。芳草昔曾经御辇，滩声疑是奏焦桐。南巡帝子今何处，愁见青山夕照中。
通天塔（明·萧远）　　七言律诗　押尤韵	玉笋浮江影欲流，推蓬傍柳繫沧州。崔嵬分得青天半，睥睨全低绿树头。细拂苍苔摹古碣，频惊绿蚁狎忘鸥。倚阑云外长舒啸，天际河山带晚愁①。
