折杨柳（明·张守谦）　　五言律诗　押先韵	何处垂杨柳，边城万里天。青飘云外湿，翠压雾中鲜。粉黛愁霜落，红颜损塞烟。有无肠苦断，扳折付幽燕①。
崖门吊古（明·张守谦）　　七言律诗　押先韵	行殿荒凉锁瘴烟，乾坤万古见三贤。间关不惮勤王志，惨淡谁悲救国迁。无限忠魂依夜月，有时风雨洗胡膻。空馀波荡崖门水，遗恨前朝逝若川①。
