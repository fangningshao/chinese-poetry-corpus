王雎（明·马元震）　　五言律诗　押阳韵	洲上看飞鸟，和鸣声应长。有时同啑藻，若个耦栖梁。一步一相顾，深情深自藏。神妃曾记曲，不比野鸳鸯。
苍雪崖（明·马元震）　　七言律诗　押先韵	禺阳一别十馀年，兴废时闻九度迁。孰有改观穷壮丽，如君搜剔尽幽玄。飞泉转涧疑无地，越刹穿林别有天。历览遍题知不负，定教崖石扫云烟①。
送孟骧世词盟（明·马元震）　　七言绝句　押萧韵	入洛才名薄碧霄，轻舠往复趁寒潮。秋风江色牵情远，谁道神仙不可招①。
