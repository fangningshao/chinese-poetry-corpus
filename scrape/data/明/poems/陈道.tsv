游小金山（明·陈道）　　七言律诗　押灰韵	怪石繁榕断暑埃，玉屏如水逐秋来。波间日月轮边转，海上风云镜里回。傍晚鼋鼍窥席罢，占沙鸂鶒背人开。浮名愧尔汀边鹜，湛湛长江起暮哀。
过沛有感（明·陈道）　　七言律诗　押真韵	沛水停桡几问津，扁舟曾忆此中身。村醪邻火空孤客，帝子秋风欲傍人。猛士不来台阒寂，龙蛇犹见汉嶙峋。沧江未即南垂钓，飞羽年年报虏尘①。
