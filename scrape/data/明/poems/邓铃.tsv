读岳武穆王传（明·邓铃）　　七言律诗　押歌韵	英雄誓复旧山河，曾奈奸邪误国何。铁马长驱河洛水，金牌亟返郾城戈。中原父老空遮诉，南渡君臣不耻和。五国城头烟月惨，千年坟树尽南柯。
先翁捐世姑氏继没哀挽（明·邓铃）　　七言律诗　押支韵	自昔诸孤仰母慈，萱花零落最堪悲。衣中忍看缝时线，机上空馀断后丝。千载松楸嗟已老，九原霜露不胜思。悬知几度伤心处，正是乌啼月落时。
