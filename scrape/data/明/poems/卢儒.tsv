送徐子春往四川（明·卢儒）　　七言律诗　押齐韵	千峰明月夜猿啼，雁自南来客自西。远近水声滩上下，周回山色路高低。石门驿畔沽春酒，松子矶边候晓鸡。回首姑苏渺何处，想应吟遍卷中题。
则学以昼索赋梅柳二首（明·卢儒）　　七言律诗　押庚韵	近竹幽妍映雪清，春痕消尽粉痕轻。帐中半落临溪影，邃里横吹《出塞》声。晓色动愁香宛宛，夜魂追梦玉盈盈。扬州赋咏谁能继，唯有当时水部名。
春尽有感（明·卢儒）　　七言绝句　押东韵	浮云去住水西东，一度韶华又复空。多少春风归嫩柳，更无颜色向残红。
