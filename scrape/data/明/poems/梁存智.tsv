庾岭晓行（明·梁存智）　　七言律诗　押真韵	万仞高峰阻狩巡，凿通鸟道往来频。雄关设险终臣汉，天堑当衢不帝秦。鹿走中原思故主，鸡鸣五夜促行人。梅花有意难留客，策马蹄翻驿路尘。
虎邱题壁（明·梁存智）　　七言律诗　押支韵	姑苏台冷去西施，日落空山画角悲。精气当年留虎迹，英魂终古恨鸱夷。雨添翡翠皆含泪，水泛芙蓉尽绉眉。烟锁吴门秋欲暮，市中行客枉吹篪①。
