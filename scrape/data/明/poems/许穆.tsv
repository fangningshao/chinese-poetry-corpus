重游姑苏登黄氏旧楼（明·许穆）　　七言律诗　押支韵	吴门烟柳绿参差，倚遍阑干有所思。雨暗园林花落早，春寒帘幕燕归迟。峨眉尚想台前月，鹤发空添镜里丝。一曲悲歌吊陈迹，伤心不似旧游时。
过谢氏旧宅（明·许穆）　　七言律诗　押先韵	旧日繁华散晓烟，尚余甲第淀湖边。春风舞榭空罗绮，夜月楼台歇管弦。鹤唳华亭云杳杳，莺啼金谷草芊芊。谁怜门下伤心客，一度登临一惘然。
