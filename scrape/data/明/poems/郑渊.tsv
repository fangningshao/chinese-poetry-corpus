采莲曲（明·郑渊）	梧桐转阶月如水，满地瑶华铺不起。谁家玉箫吹画楼，不管洛阳春色愁。吴姬蹈歌楚女舞，罗带同心结飞组。采莲不采菂中薏，见人但道莲心苦。鲤鱼吹风红叶秋，独持明月上兰舟。巴陵去去三千里，情与白波天外流。
次韵宋学士见寄四首（明·郑渊）	涉江采新绿，揽之不成欢。我心独何苦，临风屡弹冠。无心问明月，有怀如长川。且歌拟招辞，采芝向商颜。
