谒谢南海神登浴日亭（明·刘维嵩）　　七言律诗　押东韵	紫气黄湾洵郁葱，几年斋祓答神功。川光潋滟浮云外，庙貌森严古桧中。独上危亭观浴日，却惊身世似乘风。乾坤万里浑无碍，目极扶桑兴不穷①。
白水丹丘（明·刘维嵩）　　七言律诗　押尤韵	节序偏惊大火流，金风瑟瑟桂丛秋。关山是处闻砧杵，河汉遥瞻望斗牛。丹鼎九还云漠漠，飞泉千尺日悠悠。划然长啸浮山外，一曲清歌万籁收①。
