春日（明·蜀成王）　　七言律诗	明窗长昼独从容，单袷闲来坐暖风。朱户柳晴莺未语，闲阶苔净蚁相从。茸茸草色吟边绿，灼灼花筹酒里红。春事近来浑不管，杨花飘泊画楼东。
拟古宫词一百首（今录三十首）（明·蜀成王）　　七言绝句　押删韵	无语凭栏珠泪潸，双眉蹙蹙锁春山。可怜空长彤宫里，一世光阴半世闲。
拟古宫词一百首（今录三十首） 其三十（明·蜀成王）	白雪漫漫积禁堤，夜寒宫月照玻璃。晓来宫女喧看处，扫向盘中捏狻鹥。
