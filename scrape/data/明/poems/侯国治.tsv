谒李忠简公祠（明·侯国治）	江上蕊珠宫，前修曾卜筑。重瞻祠像新，间气钟南服。鼎甲早致身，正言清辇谷。引裾去奸回，排难全郡牧。缒城散群凶，万家再造福。趋阙屡抗章，拂衣返嵓谷。心与秋鹤飞，节并凌霜竹。奕奕绍家声，振振蕃公族。遗庙敞云根，故国存乔木。环宇晓峰青，映阶烟水绿。千祀仰高风，流峙长清淑①。
