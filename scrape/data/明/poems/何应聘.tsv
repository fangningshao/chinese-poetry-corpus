桃溪书院（明·何应聘）	英州人物开中古，风行海上邻邹鲁。弦歌到处彻烟宵，山椒四厂图书府。徽音辽邈代人传，我公浙水搴旗鼓。单车南下喜闻韶，一曲阳春流单父。单父阳春化日迟，委蛇说礼与敦诗。桃溪山水甲封内，特厂轩楹蘸碧漪。横经群集环桥听，讲艺真成入室资。桃李成蹊花且实，禽鱼绕砌泳兼飞。禽鱼桃李民偕乐，露湛芙蓉滋碧落。我求登眺一凭栏，安悦教强谁式廓。始知尧舜人可为，只在宏开智与觉。已自遐方无纳沟，铨谏词头随喷薄。圣明南顾眷循良，徵书遥下岭云长。盱衡侍从才咫尺，师表人伦入帝乡。千里之行始足下，回首过代英山阳。猗欤多士将蔚起，趋步尧阶黼舜裳①。
