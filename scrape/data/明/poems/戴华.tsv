赠乐圃（明·戴华）　　七言律诗　押麻韵	三径逍遥总一家，还将僮仆事桑麻。林边静坐听啼鸟，树底閒谈舞宿鸦。遣兴耽欢秋后菊，忘怀却是社前茶。回头翻笑劳劳者，奔竞红尘强自誇。
赠竹堂（明·戴华）　　七言律诗　押侵韵	盘石安居足与邻，岁寒清趣子猷心。化龙头角云霄耸，巢凤枝梢雨露深。拂座凉飙轻荡翠，入帘晴影乱筛金。惠连情义临樽酒，叙座从容道古今①。
