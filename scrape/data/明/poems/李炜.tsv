浣溪沙（明末清初·李炜）	修竹天寒倚翠娥，鸳鸯霜重雁声过。更长无寐倚云和。桃叶渡头频问信，石尤江上怨风波。人生憔悴是情多。
南乡子 感怀（明末清初·李炜）　　押尤韵	谈笑解吴钩，客满西园花满洲。记得河桥分手路，悠悠，哀笛山阳几度秋。洒落向神州，极浦遥天不尽愁。花月春江浑是梦，休休，老作人间马少游。
