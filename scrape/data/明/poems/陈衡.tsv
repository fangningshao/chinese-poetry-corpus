戏马台诗（明·陈衡）　　七言律诗　押支韵	楚项英雄不在支，筑台耽戏玩乌骓。八千子弟誇豪霸，百二河山笑转麾。何事作疑疏亚父，自甘倚帐哭虞姬。空留故址谁登览，往事萧条竟莫追。
咏潭底月（明·陈衡）　　七言律诗　押东韵	天清海静晚晴空，潭底嫦娥妙化工。半定半挥云母扇，或开或合水晶宫。洪波漾影千山动，皓魄浮光万里同。借问灵槎何处是，广寒有路几人通。
戏马台诗韵（明·陈衡）	追游登高台，松风生微寒。携壶延王孙，酣歌青云间。
