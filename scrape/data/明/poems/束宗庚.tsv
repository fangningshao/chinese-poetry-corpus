登善住寺新成阁得江字（明·束宗庚）　　七言律诗　押江韵	高阁新成俯大江，宏开雄丽控名邦。宿云不散连飞栋，红日初升射碧窗。目极蓬莱穷岛屿，神游阊阖见旌幢。群公此日频登眺，喜有清吟对怒泷。
题听春雨轩（明·束宗庚）　　七言律诗　押鱼韵	阶头燕雨润流酥，柳底鸥波已可渔。斗帐沉香欹枕后，青灯绮户把杯初。不愁泥滑妨过骑，喜有田歌起荷锄。明日云开花满眼，好令童子具蓝舆。
