小苑春望宫池柳色（唐·黎逢）　　五言排律　押庚韵	上林新柳变，小苑暮天晴。始望和烟密，遥怜拂水轻。色承阳气暖，阴带御沟清。不厌随风弱，仍宜向日明。垂丝遍阁榭，飞絮触帘旌。渐到依依处，思闻出谷莺。
夏首犹清和（唐·黎逢）　　五言排律　押庚韵	早夏宜初景，和光起禁城。祝融将御节，炎帝启朱明。日送残花晚①，风过（一作高风）御苑清。郊原浮麦气，池沼发荷英。树影临山动（一作爽），禽飞入汉轻。幸逢尧禹化，全胜谷中情。
