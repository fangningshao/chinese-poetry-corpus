曲江亭望慈恩寺杏园花发（唐·曹著）　　五言排律　押元韵	渚亭临净域，凭望一开轩。晚日分初地，东风发杏园。异香飘九陌，丽色映千门。照灼瑶华散，葳蕤玉露繁。未教游妓折，乍听早莺喧。谁复争桃李，含芳自不言。
曹著与客谜 其一（唐·曹著）　　押个韵	一物坐也坐，卧也坐，行也坐①。一物坐也卧，立也卧，行也卧，走也卧，卧也卧②。
