过琴溪（唐·杜伟）	州府谪宦居，邑城摄官涖。悠悠泾川适，佳期此相迟。灵溪知几曲，曲曲各殊致。仙岭多巉颜，前峰特超类。穹崇势旁倒，山客下无地。洞穴盘龙蛇，空岩隐魑魅。蘋开秋水绿，竹动寒山翠。远嶂数瀑悬，疏林一猿坠。依然弹素弦，流我望乡泪。席上红泉飞，樽前白云至。中山是隐居，缅想故心醉。忽睹邢武辞，聆其金石备。神交十载得，良愿三人遂。
句（唐·杜伟）　　押寘韵	忽睹邢武辞，泠其金石备①。
