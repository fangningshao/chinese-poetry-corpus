感寓二首 其一（唐·梁德裕）　　五言律诗　押删韵	彩云呈瑞质，五色发人寰。独作龙虎状，孤飞天地间。隐隐临北极，峨峨象南山。恨在帝乡外，不逢枝叶攀。
感寓二首 其二（唐·梁德裕）　　押支韵	幽涧生蕙若，幽渚老江蓠。荣落人不见，芳香徒尔为。不及绿萍草，生君红莲池。左右美人弄，朝夕春风吹。叶洗玉泉水，珠清湛露滋。心亦愿如此，托君君不知。
