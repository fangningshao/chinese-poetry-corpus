寄钱郎中（唐·法照）　　五言律诗　押歌韵	闭门深树里，闲足鸟来①过。五②马不复贵，一僧谁奈何。药③苗家自有，香饭乞时多。寄语婵娟客，将心向薜萝。
送清江上人（唐·法照）　　五言律诗　押豪韵	越人僧体古，清虑洗尘劳。一国诗名远，多生律行高。见山援葛藟，避世著方袍。早晚云门去，侬应逐尔曹①。
送无著禅师归新罗（唐·法照）　　五言律诗　押庚韵	万里归乡路，随缘不算程。寻山百衲弊，过海一杯轻。夜宿依云色，晨斋就水声。何年持贝叶，却到汉家城。
寄劝俗兄弟二首（唐·法照）　　七言绝句　押庚韵	同气连枝本自荣，些些言语莫伤情。一回相见一回老，能得几时为弟兄。
