谢人惠琴材（唐·谢邈）　　七言律诗　押庚韵	风撼桐丝带月明，羽人乘醉截秋声。七弦妙制饶仙品，三尺良材称道情。池小未开春浪泛，岳低犹欠暮云生。何因乞与元中术，临化无妨膝上横。
谢僧寄拄杖（唐·谢邈）　　七言律诗　押侵韵	峭壁猿啼采处深，一枝奇异出孤岑。感师千里寄来意，发我片云归去心。窗外冷敲檐冻折，溪边闲点戏鱼沉。他年必藉相携力，蹇步犹能返故林。
