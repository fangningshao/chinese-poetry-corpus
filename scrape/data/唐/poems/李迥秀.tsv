奉和九日幸临渭亭登高应制得风字（唐·李迥秀）　　五言律诗　押东韵	重九临商节，登高出汉宫。正逢萸实满，还对菊花丛。霁云开就日①，仙藻丽秋风。微臣预在镐，窃抃遂无穷。
奉和九月九日登慈恩寺浮图应制（唐·李迥秀）　　五言律诗　押尤韵	沙界人王塔，金绳梵帝游。言从祇树赏，行玩菊丛秋。御酒调甘露，天花拂①綵旒。尧年将②佛日，同此庆时休。
奉和幸安乐公主山庄应制（唐·李迥秀）　　七言律诗　押侵韵	诘旦重门闻①警跸，传言太主奏②山林。是日回舆罗万③骑，此时欢喜赐千金。鹭羽凤箫参乐曲，荻园竹径接帷阴。手舞足蹈方无已，万年千岁奉④薰琴。
夜宴安乐公主宅（唐·李迥秀）　　押灰韵	金榜岧峣云里开，玉箫参差天际回。莫惊侧弁还归路，秖为平阳歌舞催。
