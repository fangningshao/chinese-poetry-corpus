天长路别朱大（庆馀）山路却寄（唐·李回）　　五言绝句　押文韵	驿骑难随伴，寻山半忆君。苍崖残月路，犹数过溪云。
寄酬朱大后亭夜坐留别（唐·李回）　　五言绝句　押删韵	十夜郡城宿，苦吟身未闲。那堪西郭别，雪路问青山。
郊庙歌辞 享太庙乐章 大定舞（唐·李回）	受天明命，敷祐下土。化时以俭，卫文以武。氛消夷夏，俗臻往古。亿万斯年，形于律吕。
