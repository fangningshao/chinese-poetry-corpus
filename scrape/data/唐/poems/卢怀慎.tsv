奉和九日幸临渭亭登高应制得还字（唐·卢怀慎）　　五言律诗　押删韵	时和素秋节，宸豫紫机关。鹤似闻琴至，人疑宴镐还。旷望临①平野，潺湲俯瞑湾。无因酬大德，空此愧崇班。
奉和圣制龙池篇（唐·卢怀慎）　　七言律诗　押先韵	代邸东南龙跃泉①，清漪碧浪远浮天。楼台影就波中出，日月光疑镜里悬。雁沼洄流成舜海，龟书荐社应尧年。大川既济惭为楫，报德空思奉细涓。
