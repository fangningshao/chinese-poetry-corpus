投宋大夫（唐·李栖筠）　　七言绝句　押微韵	十处投人九处违，家乡万里又空归。严霜昨夜侵人骨，谁念高堂未授衣。
张公洞（唐·李栖筠）　　押东韵	一径深窈窕，上升翠微中。忽然灵洞前，日月开仙宫。道士十二人，往还驭清风。焚香入深洞，巨石如虚空。夙夜备蘋藻，诏书祠张公。五云何裴回，玄鹤下苍穹。我本道门子，愿言出尘笼。扫除方寸间，几与神灵通。宿昔勤梦想，契之在深衷。迟回将不还，章绶系我躬。稽首谢真侣，辞满归崆峒。
