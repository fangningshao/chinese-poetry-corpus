晦日宴高氏林亭（唐·韩仲宣）　　五言律诗　押麻韵	欲知行有乐，芳尊对物华。地接安仁县，园是季伦家。柳处云疑①叶，梅间雪似花。日落归途远，留兴②伴烟霞。
晦日重宴（唐·韩仲宣）　　五言律诗　押支韵	凤苑先②吹晚①，龙楼夕照披。陈遵已投辖，山公正坐③池。落日催金奏，飞霞送玉卮。此时陪绮席，不醉欲何为。
上元夜效小庾体（唐·韩仲宣）　　五言律诗　押真韵	他乡月夜①人，相伴看灯轮。光随九华出，影共百枝新。歌钟盛北里，车马沸南邻。今宵何处好？惟有洛城春。
三月三日宴王明府山亭（得花字）（唐·韩仲宣）　　押麻韵	河滨上巳，洛汭春华。碧池涵日，翠斝澄霞。沟垂细柳，岸拥平沙。歌莺响树，舞蝶惊花。云浮宝马，水韵香车。熟记行乐，淹留景斜。
