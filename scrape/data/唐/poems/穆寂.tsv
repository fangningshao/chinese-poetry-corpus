冬至日祥风应候（唐·穆寂）　　五言排律　押东韵	节逢清景至，占气二仪中。独喜登台日，先知应候风。呈祥光舜化，表庆感尧聪。既（一作况）与乘时叶，还将入律同。微微万井遍，习习九门通。更绕炉烟起，殷勤报岁功。
清风戒寒（唐·穆寂）　　五言排律　押寒韵	风清物候残，萧洒报将寒。扫得天衢静，吹来眼界宽。条鸣方有异，虫思乱无端。就树收鲜腻，冲池起涩澜。过山岚可掬，度月色宜看。华实从兹始，何嗟岁序殚。
