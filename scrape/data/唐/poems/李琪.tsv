奉试诏用拓拔思恭为京北收复都统（唐·李琪）　　五言律诗　押灰韵	飞骑经巴栈，鸿恩及夏台。将从天上去，人自日边来。此处金门远，何时玉辇回。早平关右贼，莫待诏书催。
题广爱寺楞伽山（唐·李琪）　　五言律诗　押萧韵	善高天外远，方丈海中遥。自有山神护，应无劫火烧。坏文侵古壁，飞剑出寒霄。何似苍苍色，严妆十七朝。
句（唐·李琪）	哀痛不下诏，登封谁上书（《僖宗幸蜀咏》）。
