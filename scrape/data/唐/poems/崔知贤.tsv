晦日宴高氏林亭（唐·崔知贤）　　五言律诗　押麻韵	上月河阳地，芳辰景物①华。绵蛮变时鸟，照曜起春霞。柳摇风处色，梅散日前花。淹留洛城晚，歌吹石崇家。
上元夜效小庾体（唐·崔知贤）　　五言律诗　押真韵	今夜启城闉，结伴戏芳春。鼓声撩乱动，风光触处新。月下多游骑，灯前饶看人。欢乐无穷已，歌舞达明晨。
三月三日宴王明府山亭（唐·崔知贤）　　押鱼韵	京洛皇居，芳禊春馀。影媚元巳，和风上除。云开翠帟，水鹜鲜居。林渚萦映，烟霞卷舒。花飘粉蝶，藻跃文鱼。沿波式宴，其乐只且。
