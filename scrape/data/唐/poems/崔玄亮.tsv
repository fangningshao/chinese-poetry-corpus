和白乐天（唐·崔玄亮）　　七言律诗　押尤韵	病馀归到洛阳头，拭目开眉见白侯。凤诏恐君今岁去，龙门欠我旧时游①。几人樽下同歌咏，数盏灯前共献酬。相对忆刘刘在远，寒宵耿耿梦长洲。
临终诗（唐·崔玄亮）　　七言绝句　押麻韵	暂荣暂悴石敲火，即空即色眼生花。许时为客今归去，大历元年是我家。
句（唐·崔玄亮）　　押灰韵	共相呼唤醉归来。
登第后自咏（题拟）（唐·崔玄亮）　　押先韵	人间不会云间事，应笑蓬莱最后仙。
