荐冰（唐·赵蕃）　　五言排律　押庚韵	仲月开凌室，斋心感圣情。寒姿分玉坐，皓彩发丹楹。积素因风壮，虚空向日明。遥涵窗户冷，近映冕旒清。在掌光逾澈，当轩质自轻。良辰方可致，由此表精诚。
老人星（唐·赵蕃）　　五言排律　押青韵	大史占南极，秋分见寿星。增辉延宝历，发曜起祥经。灼烁依狼地，昭彰近帝庭。高悬方杳杳，孤白乍荧荧。应见光新吐，休徵德自形。既能符圣柞，从此表遐龄。
