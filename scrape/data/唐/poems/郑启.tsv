邓表山（唐·郑启）　　七言律诗　押微韵	白日三清此上时，观开山下彩云飞。仙坛丹灶灵犹在，鹤驾清朝去不归。晋末几迁陵谷改，尘中空换子孙非。松花落尽无消息，半夜疏钟彻翠微。
严塘经乱书事（唐·郑启）　　押东韵	尘生宫阙雾濛濛，万骑龙飞幸蜀中。在野傅岩君不梦，乘轩卫懿鹤何功。虽知四海同盟久，未合中原武备空。星落夜原妖气满，汉家麟阁待英雄。
