梢云（唐·罗让）　　五言排律　押文韵	殊质资灵贶，凌空发瑞云。梢梢含树彩（一作影），郁郁动霞文。不比因风起，全非触石分。叶光闲泛滟，枝杪静氛氲。隐见心无宰，裴回庆自君。翻飞如可托，长愿在横汾。
闰月定四时（唐·罗让）　　五言排律　押支韵	月闰随寒暑，畴人定职司。馀分将考日，积算自成时。律候行宜表，阴阳运不欺。气薰灰琯验，数扐卦辞推。六律文明序，三年理暗移。当知岁功立，唯是奉无私。
