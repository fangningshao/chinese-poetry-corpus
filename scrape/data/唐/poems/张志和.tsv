太寥歌（唐·张志和）	化元灵哉，碧虚清哉。红霞明哉，冥哉茫哉，惟化之工无彊哉。
空洞歌（唐·张志和）	无自而然，自然之元。无造而化，造化之端。廓然悫然，其形团圞。反尔之视，绝尔之思，可以观。
渔父（唐·张志和）　　押微韵	八月九月芦花飞，南溪老人垂钓归。秋山入帘翠滴滴，野艇倚槛云依依。却把渔竿寻小径，闲梳鹤发对斜晖。翻嫌四皓曾多事，出为储皇定是非。
渔父歌（唐·张志和）	松江蟹舍主人欢，菰饭莼羹亦共餐。枫①叶落，荻花乾，醉宿渔舟不觉寒。
渔父（唐·张志和）	钓台渔父褐为裘，两两三三舴艋舟。能纵棹，惯乘流，长江白浪不曾忧。
