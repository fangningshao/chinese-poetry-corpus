庵壁题诗（唐·许宣平）　　五言律诗　押先韵	隐居三十载，石室南山巅。静夜玩明月，清朝饮碧泉。樵人歌垄上，谷鸟戏岩前。乐矣不知老，都忘甲子年。
见李白诗又吟（唐·许宣平）　　七言绝句　押鱼韵	一池荷叶衣无尽，两亩黄精食有馀。又被人来寻讨著，移庵不免更深居。
负薪行（唐·许宣平）　　押微韵	负薪朝出卖，沽酒日西归。路人莫问归何处，穿入白云行翠微①。
