喜陆侍御破石埭草寇东峰亭赋诗（唐·崔何）　　五言排律　押删韵	绝景西溪寺，连延近郭山。高深清扃外，行止翠微间。江澈烟尘静，川源草树闲。中丞健步到，柱史捷书还。一战清戎越，三吴变险艰。功名麟阁上，得咏入秦关。
东峰亭各赋一物得岭上云（唐·崔何）　　押文韵	伫立增远意，中峰见孤云。溶溶傍危石，片片宜夕曛。渐向群木尽，残飞更氤氲。
