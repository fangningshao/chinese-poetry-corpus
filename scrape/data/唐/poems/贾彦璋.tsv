晚霁登汝南大云阁（唐·贾彦璋）　　五言律诗　押侵韵	禅宫新歇雨，香阁晚登临。邑树晴光起，川苗佳气深。水包城下岸，云细郢中岑。自叹牵卑日，聊开望远心。
苏著作山池（唐·贾彦璋）　　五言律诗　押麻韵	水树子云家，峰瀛宛不赊。芥浮舟是叶，莲发岫为花。酌蚁开春瓮，观鱼凭海查。游苏多石友，题赠满瑶华。
王龙骧墓（唐·贾彦璋）　　五言律诗　押萧韵	昔擅登坛宠，爰光典午朝。刀悬临益梦，龙启渡江谣。茂绩当年举，英魂此地销。唯馀孤垄上，日夕起松飙。
