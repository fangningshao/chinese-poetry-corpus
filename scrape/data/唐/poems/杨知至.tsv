覆落后呈同年（唐·杨知至）　　七言律诗　押东韵	由来梁雁与冥鸿，不合翩翩向碧空。寒谷谩劳邹氏律，长天独遇宋都风。此时泣玉情虽异，他日衔环事亦同。二月春光正摇荡，无因得醉杏园中。
和李尚书命妓歌饯崔侍御（唐·杨知至）　　七言绝句　押真韵	燕赵能歌有几人，为花回雪似含颦。声随御史西归去，谁伴文翁怨九春。
