贻耀州将（唐·钟谟）　　七言律诗　押东韵	翩翩归尽塞垣鸿，隐隐惊开蛰户虫。渭北离愁春色里，江南家事战尘中。还同逐客纫兰佩，谁听缧囚奏土风。多谢贤侯振吾道，免令搔首泣途穷。
代京妓越宾荅徐铉（唐·钟谟）　　七言绝句　押元韵	一幅轻绡寄海滨，越姑长感昔时恩。欲知别后情多少，点点凭君看泪痕。
献周世宗（唐·钟谟）　　七言绝句　押真韵	三年耀武群雄服，一日回銮万国春。南北通欢永无事，谢恩归去老陪臣。
