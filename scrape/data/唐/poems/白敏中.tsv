贺收复秦原诸州诗（唐·白敏中）　　七言律诗　押删韵	一诏皇城四海颁，丑戎无数束身还。戍楼吹笛人休战，牧野嘶风马自闲。河水九盘收数曲，天山千里锁诸关。西边北塞今无事，为报东南夷与蛮。
至日上公献寿酒（唐·白敏中）　　五言排律　押东韵	候晓天门辟，朝天万国同。瑞云升观阙，香气映华宫。日色临仙籞，龙颜对昊宫。羽仪瞻百姓，献寿侍三公。化被君王洽，恩沾草木丰。自欣朝玉座，宴此咏皇风。
句（唐·白敏中）　　押东韵	南浦花临水，东楼月映风①。
