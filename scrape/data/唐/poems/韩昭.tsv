和题剑门（唐·韩昭）　　五言律诗　押蒸韵	闭关防老寇，孰敢振威棱。险固疑天设，山河自古凭。三川奚所赖，双剑最堪矜。鸟道微通处，烟霞锁百层。
从幸秦川过白卫献诗（唐·韩昭）　　七言律诗　押先韵	吾王巡狩为安边，此去秦亭尚数千。夜照路岐山店火，晓通消息戍瓶烟。为云巫峡虽神女，跨凤秦楼是谪仙。八骏似龙人似虎，何愁飞过大漫天。
