上盐城令述德诗（唐·张辞）　　七言律诗　押庚韵	门风常有蕙兰馨，鼎族家传霸国名。容貌静悬秋月彩，文章高振海涛声。讼堂无事调琴轸，郡阁何妨醉玉觥。今日东渐①桥下水，一条从此镇常清。
别令诗（唐·张辞）　　七言绝句	张辞张辞自不会，天下经书在腹内。身即腾腾处世间，心即逍遥出天外。
题壁（唐·张辞）　　押遇韵	争那金乌何，头上飞不住。红炉漫烧药，玉颜安可驻。今年花发枝，明年叶①落树。不如且饮酒，莫管流年度②。
