垓下怀古（唐·栖一）　　七言律诗　押麻韵	缅想咸阳事可嗟，楚歌哀怨思无涯。八千子弟归何处，万里鸿沟属汉家。弓指阵前争日月，血流垓下定①龙蛇。拔山力尽乌江水，今古悠悠空浪花。
武昌怀古（唐·栖一）　　七言律诗　押先韵	一代君臣①尽悄然，空遗闲话②遍山川。笙歌罢吹几何③日，台榭荒凉七百年。蝉响夕阳风满树，雁横秋浦雨连天④。长江日夜东流水⑤，两岸⑥芦花一钓船。
