孤竹（唐·段弘古）　　七言律诗　押先韵	亭亭骨屹短墙颠，摇曳空明漾素妍。带雨微添寒鹤唳，淩霜不受野云怜。老松立地同高节，芳草何心吊谪仙。抱此孤根滋九畹，青山一道送流泉。
秋怀（唐·段弘古）　　七言律诗　押阳韵	野阔平收潦水香，园林恰似郑公乡。懒云未许寒风卷，落叶从他零露伤。夜静猿声添客泪，朝闻雁字引诗狂。生涯不共秋光老，浊酒丹经一钓航。
奉陪吕使君（一作郎中）楼上夜（一本下有把火二字）看花（唐·段弘古）　　七言绝句　押支韵	城上芳园花满枝，城头太守夜看时。为①报林中高举烛，感人情思欲题诗。
