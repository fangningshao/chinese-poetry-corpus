和权载之离合诗（唐·冯伉）	车马退朝后，聿怀在文友。动词宗伯雄，重美良史功。亦曾吟鲍谢，二妙尤增价。雨（于叶反）霜鸿唳天，匝树鸟鸣夜。覃思各（一作客）纵横，早擅希代名。息心欲焚砚，自腼（一作忝）陪群英。
郊庙歌辞 享文敬太子庙乐章 其一 迎俎酌献（唐·冯伉）　　押阳韵	撰日瞻景，诚陈乐张。礼容秩秩，羽舞煌煌。肃将涤濯，祗荐芬芳。永锡繁祉，思深飨尝。
郊庙歌辞 享文敬太子庙乐章 其二 送文舞迎武舞（唐·冯伉）　　押霁韵	干旄羽籥相亏蔽，一进一退殊行缀。昔献三雍盛礼容，今陈六佾崇仪制。
