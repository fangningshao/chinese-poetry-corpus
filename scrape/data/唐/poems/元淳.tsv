寄洛中诸姊（唐·元淳）　　五言律诗　押支韵	旧国经年别，关河万里思。题诗①凭雁翼，望月想蛾眉。白发愁偏觉，归心梦独知。谁堪离乱处，掩泪向南枝。
秦中春望（唐·元淳）　　五言律诗　押冬韵	凤楼春望好，宫阙一重重。上苑雨中树，终南霁后峰。落花行处遍，佳气晚来浓。喜见休明代，霓裳蹑道踪。
句（唐·元淳）	弟兄俱已尽，松柏问何人①。闻道茂陵山水好，碧溪流水有桃源②。赤城峭壁无人到，丹灶芝田有鹤来③。
