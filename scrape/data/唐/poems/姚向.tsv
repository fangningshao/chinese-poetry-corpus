奉陪段相公晚夏登张仪楼（唐·姚向）　　五言律诗　押灰韵	秦相架群材，登临契上台。查从银汉落，江自雪山来。俪曲亲流火，凌风洽小杯。帝乡如在目，欲下尽裴回。
和段相公登武担寺西台（唐·姚向）　　五言律诗　押东韵	开阁锦城中，馀闲访梵宫。九层连昼景，万象写秋空。天半将身到，江长与海通。提携出尘土，曾是穆清风。
