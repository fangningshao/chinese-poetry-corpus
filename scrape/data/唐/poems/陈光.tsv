题桃源僧（唐·陈光）　　五言律诗　押先韵	桃源有僧舍，跬步异人天。花乱似无主，鹤鸣疑有仙。轩廊明野色，松桧湿春烟。定拟辞尘境，依师过晚年。
题陶渊明醉石（唐·陈光）　　五言律诗　押东韵	片石露寒色，先生遗素风。醉眠芳草合，吟起白云空。道出乾坤外，声齐日月中。我知彭泽后，千载与谁同。
长安新柳（唐·陈光）　　五言律诗　押真韵	九陌云初霁，皇衢柳已新。不同天苑景，先得日边春。色浅微含露，丝轻未惹尘。一枝方欲折，归去及兹晨。
