晦日宴高氏林亭（唐·长孙正隐）　　五言律诗　押麻韵	晦晚属烟霞，遨游重岁华。歌钟虽戚里，林薮是山①家。细雨犹开日，深池不涨沙。淹留迷处所，岩岫几重花。
上元夜效小庾体同用春字（唐·长孙正隐）　　五言律诗　押真韵	薄晚啸游人，车马乱驱尘。月光三五夜，灯燄一重春。烟云迷北阙，箫管识南邻。洛城终不闭，更出小平津。
