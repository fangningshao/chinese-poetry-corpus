赠梦英大师（唐末宋初·杨昭俭）　　七言律诗　押真韵	纪赠歌诗数百人，序师多艺各求新。未言篆隶飞龙凤，且说风骚感鬼神。琴有古声清耳目，鹤无凡态惹埃尘。英公所学还如此，不错承恩近紫宸①。
题家园（唐末宋初·杨昭俭）　　七言绝句　押侵韵	池莲憔悴无颜色，园竹低垂减翠阴。园竹池莲莫惆怅，相看恰似主人心。
