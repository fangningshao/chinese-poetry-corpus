淮南游故居感旧酬西川李尚书德裕（唐·王播）　　七言律诗　押支韵	昔年献赋去江湄，今日行春到却悲。三径仅存新竹树，四邻惟见旧孙儿。壁间潜认偷光处，川上宁忘结网时。更见桥边记名姓，始知题柱免人嗤。
题木兰院（一作惠照寺）二首（唐·王播）　　七言绝句　押尤韵	三十年前此院游，木兰花发院新修。如今再到经行处，树老无花僧白头。
