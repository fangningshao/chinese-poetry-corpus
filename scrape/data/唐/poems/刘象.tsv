早春池亭独游三首（唐·刘象）　　五言律诗　押尤韵	春意送残腊，春晴融小洲。蒲茸才簇岸，柳颊已遮楼。便有杯觞兴，可摅羁旅愁。凫鹥亦相狎，尽日戏清流。
鹭鸶（唐·刘象）　　七言律诗　押东韵	洁白孤高生不同，顶丝清软冷摇风。窥鱼翘立荷香里，慕侣低翻柳影中。几日下巢辞紫阁，多时凝目向晴空。摩霄志在潜修羽，会接銮凰别苇丛。
咏仙掌（唐·刘象）　　七言绝句　押萧韵	万古亭亭倚碧霄，不成擎亦不成招。何如掬取天①池水，洒向人间救旱苗。
