赠妓人王福娘（唐·孙棨）　　七言律诗　押鱼韵	綵翠仙衣红玉肤，轻盈年在破瓜初。霞杯醉劝刘郎赌，云髻慵邀阿母梳。不怕寒侵缘带宝，每忧风举倩持裾。谩图西子晨①妆样，西子元来未得如。
题妓王福娘墙（唐·孙棨）　　七言绝句　押萧韵	移壁回窗费几朝，指镮偷解博红①椒。无端斗草输邻女，更被拈将玉步摇。
戏李文远（唐·孙棨）　　七言绝句　押先韵	引君来访洞中仙，新月如眉拂户前。领取嫦娥攀取桂，便从陵谷一时迁。
题刘泰娘舍（唐·孙棨）　　七言绝句　押鱼韵	寻常凡木最轻樗，今日寻樗桂不如。汉高新破咸阳后，英俊奔波遂吃虚。
