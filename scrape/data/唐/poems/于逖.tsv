野外行（唐·于逖）　　押阳韵	老病无乐事，岁秋悲更长。穷郊日萧索，生意已苍黄。小弟发亦白，两男俱不强。有才且未达，况我非贤良。幸以朽钝姿，野外老风霜。寒鸦噪晚景，乔木思故乡。魏人宅蓬池，结网伫鳣鲂。水清鱼不来，岁暮空徬徨。
忆舍弟（唐·于逖）　　押真韵	衰门少（一作鲜）兄弟，兄弟唯两人。饥寒各流浪，感念伤我神。夏期秋未来，安知无他因。不怨别天长，但愿见尔身。茫茫天地间，万类各有亲。安知汝与我，乖隔（一作异）同胡秦。何时对形影，愤懑当共陈。
