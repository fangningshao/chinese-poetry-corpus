闻笛（唐·张巡）　　五言律诗　押侵韵	岧峣试一临，虏骑附①城阴。不辨风尘色，安知天地心。营②开边月近，战苦阵云深。旦夕更楼上，遥闻横笛音③。
守睢阳作（唐·张巡）　　五言排律	接战春来苦，孤城日渐危。合围侔月晕，分守若（一作效）鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。
