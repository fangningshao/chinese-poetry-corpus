观山灯献徐尚书（唐·温庭皓）　　五言律诗　押庚韵	一峰当胜地，万点照严城。势异昆冈发，光疑玄圃生。焚书翻见字，举燧不招兵。况遇新春夜，何劳秉烛行。
梅（唐·温庭皓）　　五言排律　押灰韵	一树寒林外，何人此地栽。春光先自煖，阳艳暗相催。晓觉霜添白，寒迷月借开。馀香低惹袖，堕蕊逐流杯。零落移新煖，飘飏上故台。雪繁莺不识，风袅蝶空回。羌吹应愁起，征徒异渴来。莫贪题咏兴，商鼎待盐梅。
