自悼（唐·薛令之）　　五言律诗　押寒韵	朝日上团团，照见先生盘。盘中何所有，苜蓿长阑干。饭涩匙难绾，羹稀箸易宽。只可①谋朝夕，何由保岁寒。
草堂吟（唐·薛令之）	草堂栖在灵山谷，勤苦诗书向灯烛。柴门半掩寂无人，惟有白云相伴宿。春日溪头垂钓归，花笑莺啼芳草绿。猿鹤寥寥愁转深，携琴独理仙家曲。曲中哀怨谁知妙，子期能识宫商调。鱼未成龙剑未飞，家贫耽学人争笑。君不见苏秦与韩信，独步谁知是英俊。一朝得遇圣明君，腰间各佩黄金印。男儿立志需稽古，莫厌灯前读书苦。自古公侯未遇时，萧条长闭山中户。
