观岳寿寺松因课留题（唐·刘延坚）　　七言律诗　押阳韵	植来高节岁经霜，浓翠穿云出上方。花界静标千树秀，禅心闲对四时凉。根蟠藓石龙形老，乳滴金沙琥珀香。为爱奇材看在尽，题诗留在远公房。
寓止观中因抒感怀（唐·刘延坚）　　七言律诗　押麻韵	伯阳宫馆好烟霞，知换浮生几岁华。虽访灵芝身不远，未逢真诀道还赊。玉清难测无穷景，金露能摧有限花。南待总抛荣辱了，始应亲近得仙家。
