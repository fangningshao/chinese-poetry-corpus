佛教梵文唵字唐玄宗书并读 其一（唐·李隆基）　　七言律诗　押尤韵	鹤立蛇形势未休，五天文字鬼神愁。龙盘梵质层峰峭，凤展翔仪乙卷收。正觉印同真圣道，邪魔交秘绝踪由。儒门弟子应难识，碧眼胡僧笑点头。
佛教梵文唵字唐玄宗书并读 其二（唐·李隆基）　　七言绝句　押尤韵	鹤立蛇形势未休，五天文字鬼神愁。支那弟子无言语，穿耳胡僧笑点头。
