喜陆侍御破石埭草寇东峰亭赋诗（唐·郭澹）　　五言排律　押东韵	介胄鹰扬出，山林蚁聚空。忽闻飞简报，曾是坐筹功。迥夜昏氛灭，危亭眺望雄。茂勋推世上，馀兴寄杯中。喜色烟霞改，欢忻里巷同。幸兹尊俎末，饮至又从公。
东峰亭各赋一物得临轩桂（唐·郭澹）　　押元韵	青青芳桂树，幽阴在庭轩。向日阴还合，从风叶乍翻。共看霜雪后，终不变凉暄。
