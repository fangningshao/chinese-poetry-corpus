送贺秘监归会稽诗（唐·李适之）　　五言律诗　押微韵	圣代全高尚，玄风阐道微。筵开百僚饯，诏许二疏归。仙记题金箓，朝章换羽衣。悄然承睿藻，行路满光辉。
朝退（唐·李适之）　　五言绝句　押歌韵	朱门长不闭，亲友恣相过。年今将半百，不乐复①如何。
罢相作（唐·李适之）　　五言绝句　押灰韵	避贤初罢相，乐圣且衔杯。为①问门前客，今朝几个来。
