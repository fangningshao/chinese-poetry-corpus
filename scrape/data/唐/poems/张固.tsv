重阳宴东观山亭和从事卢顺之（唐·张固）　　七言律诗　押东韵	乱山青翠郡城东，爽节凭高一望通。交友会时丝管合，羽觞飞处笑言同。金英耀彩晴云外，玉树凝霜暮雨中。高咏已劳潘岳思，醉欢惭道自车公。
独秀山（唐·张固）　　七言绝句　押尤韵	孤峰不与众山俦，直入青云势未休。会得乾坤融结意，擎天一柱在南州。
