塞上（唐·郑渥）　　七言律诗　押东韵	出门何处问西东，指画翻为语论同。到此客头潜觉白，未秋山叶已飘红。帐前影落传书雁，日下声交失马翁。早晚回鞭复南去，大衣高盖汉乡风。
洛阳道（唐·郑渥）　　七言律诗　押齐韵	客亭门外路东西，多少喧腾事不齐。杨柳惹鞭公子醉，苧麻掩泪鲁人迷。通宵尘土飞山月，是处经营夹御堤。顷刻知音几存殁，半回依约认轮蹄。
