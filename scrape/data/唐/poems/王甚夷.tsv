和主司王起（唐·王甚夷）　　七言律诗　押庚韵	春闱帝念主生成，长庆公闻两岁名。有蕴赤心分雨露，无私和气浃寰瀛。龙门乍出难胜幸，鸳侣先行是最荣。遥仰高峰看白雪，多惭属和意屏营。
风不鸣条（唐·王甚夷）　　五言排律　押庚韵	圣日祥风起，韶晖助发生。蒙蒙遥野色，袅袅细条轻。荏弱看渐动，怡和吹不鸣。枝含馀露湿，林霁晓烟平。缥缈春光媚，悠扬景气晴。康哉帝尧代，寰宇共澄清。
