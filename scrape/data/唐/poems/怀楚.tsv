谢友人见访留诗（唐·怀楚）　　五言律诗　押真韵	轩车谁肯到，泉石自相亲。暮雨凋残寺，秋风怅望人。庭新一片叶，衣故②十年尘①。赖有瑶华赠，清吟愈病身。
送新平故人（唐·怀楚）　　七言律诗　押麻韵	常听①仓庚思旧友，又因蝴蝶梦生涯。一千馀里河连②郭，三十六峰寒到家。阴岛直分东虢③雁，晴楼高入上阳鸦。姜嫄庙北与君别，应笑薄寒悲落花。
