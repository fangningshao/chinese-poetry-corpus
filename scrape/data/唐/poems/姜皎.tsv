龙池篇（唐·姜皎）　　七言律诗　押删韵	龙池初出此龙山，常经此地谒龙颜。日日芙蓉生夏水，年年杨柳变春湾。尧坛宝匣馀烟雾，舜海渔舟尚往还。愿似飘飖五云影，从来从去九天关①。
郊庙歌辞 享龙池乐章 第九章（唐·姜皎）　　押先韵	灵沼萦回邸第前，浴日涵天①写曙天。始见龙台升凤阙，应如霄汉起神泉。石匮渚傍还启圣，桃李初生更有仙。欲化帝图从此受，正同河变一千年。
