建中四年十月感事（题拟）（唐·严巨川）　　七言律诗　押元韵	烟尘忽起犯中原，自古临危道贵存。手持礼器空垂泪，心忆明君不敢言。落日胡笳吟上苑，通宵虏将醉西园。传烽万里无师至，累代何人受汉恩。
太清宫闻滴漏（唐·严巨川）　　五言排律　押庚韵	玉漏移中禁，齐车入太清。渐知催辨色，复听续馀声。乍逐微风转，时因杂佩轻。青楼人罢梦，紫陌骑将行。残魄栖初尽，馀寒滴更生。惭非朝谒客，空有振衣情。
