送贺秘监归会稽诗（唐·宋鼎）　　五言律诗　押真韵	紫气朝明主，丹丘送老臣。谁知探穴处，更有散金人。陌上神仙日，城东梅柳春。遥知归隐处，烟浪隔嚣尘。
赠张丞相（唐·宋鼎）　　五言排律　押鱼韵	汉上登飞幰，荆南历旧居。已尝临砌橘，更睹跃池鱼。盛德继微渺，深衷能卷舒。义申蓬阁际，情切庙堂初。郡挹文章美，人怀燮理馀。皇恩傥照亮，岂厌承明庐。
酬故人还山（唐·宋鼎）　　五言排律　押麻韵	举棹乘春水，归山抚岁华。碧潭宵见月，红树晚（一作晓）开花。肃穆轻风度，依微隐径斜。危亭暗松石，幽涧落云霞。思鸟吟（一作鸣）高树，游鱼戏浅沙。安知馀兴尽，相望紫烟赊。
