和裴司空答张秘书赠马诗（唐·张贾）　　七言律诗　押庚韵	阁下从容旧客卿，寄来骏马赏高情①。任追烟景骑仍醉，知有文章倚便成。步步自怜春日影，萧萧犹起朔风声。须知上宰吹嘘意，送入天门上路行。
和太原山亭怀古诗（唐·张贾）　　押支韵	中庭起崖谷，漱玉下涟漪。丹丘谁云远，寓象得心期。岂不贵钟鼎，至怀在希夷。唯当蓬莱阁，灵凤复来仪。
句（唐·张贾）	夫子生知者，相期妙理中①。
