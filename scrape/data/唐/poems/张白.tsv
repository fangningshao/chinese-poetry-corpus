武陵春色（唐·张白）　　五言律诗　押尤韵	武陵春色好，十二酒家楼。大醉方回首，逢人不举头。是非都不采，名利混然休。戴个星冠子，浮沈逐世流。
哭陆先生（唐·张白）　　七言绝句　押虞韵	六亲恸哭还复苏，我笑先生泪个无。脱履定归天上去，空坟留入武陵图。
赠酒店崔氏（唐·张白）　　押有韵	武陵城里崔家酒，地上应无天上有。南游道士饮一斗，卧向白云深洞口。
