贺王仆射放榜（唐·周墀）　　七言律诗　押庚韵	文场三化鲁儒生，三十馀年振重名。曾忝木鸡誇羽翼，又陪金马入蓬瀛①。虽欣月桂居先折，更羡春兰最后荣。欲到龙门看风雨，关防不许暂离营。
酬李常侍（景让）立秋日奉诏祭岳见寄（唐·周墀）　　七言律诗　押灰韵	秋祠灵岳奉尊罍，风过深林古柏开。莲掌月高圭币列，金天雨露鬼神陪。质明三献虽终礼，祈寿千年别上杯。岂是琐才能祀事，洪农太守主张来。
