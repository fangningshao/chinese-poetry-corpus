咏史（唐·徐九皋）　　五言律诗　押先韵	亡国秦韩代，荣身刘项年。金槌击政后，玉斗碎增前。圣主称三杰，明离保四贤。已申黄石祭，方慕赤松仙。
送部四镇人往单于别知故（唐·徐九皋）　　五言律诗	天下今无事，云中独未宁。忝驱更戍卒，方远送①边庭。马饮长城水，军占太白星。国恩行可报，何必守经营。
途中览镜（唐·徐九皋）　　五言绝句　押侵韵	四海游长倦，百年愁半侵。赖窥明镜里，时见丈夫心。
关山月（唐·徐九皋）　　押月韵	玉塞抵长城，金徽映高阙。遥心万馀里，直望三边月。霜静影逾悬，露晞光渐没。思君不可见，空叹将焉歇。
战城南（唐·徐九皋）　　押微韵	塞北狂胡旅，城南敌汉围。巉岩一鼓气，拔利①五兵威。虏骑瞻山哭，王师拓地飞。不应须宠战，当遂勒金徽②。
