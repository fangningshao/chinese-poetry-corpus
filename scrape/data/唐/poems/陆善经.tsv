送贺秘监归会稽诗（唐·陆善经）　　五言律诗　押鱼韵	至贵不忘初，辞荣返旧居。霓裳因宠锡，鹤驾欲淩虚。丹禁倾三事，青门祖二疏。函关遇真隐，应演道家书。
寓汨罗芭蕉寺（唐·陆善经）	寒泉泻破青山腹，青山不改寒泉绿。幽人一派泉石心，倚溪著此数椽屋。窗外飘喷万斛珠，枕边玲珑一片玉。山间金龙啸欲飞，涧底银蟾清可掬。敲磬愁惊晓鹭眠，停经坐看昏鸦浴。香浮茗雪滋肺腑，响入松涛震崖谷。清净耳聆绝弦琴，广长舌相无生曲。客来坐此亦忘归，溪南溪北千竿竹。
