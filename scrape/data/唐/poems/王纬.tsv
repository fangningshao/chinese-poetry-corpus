喜陆侍御破石埭草寇东峰亭赋诗（唐·王纬）　　五言排律　押尤韵	蜂虿聚吴州，推贤奉圣忧。忠诚资上策，仁勇佐前筹。草木成鹅鹳，戈鋋复斗牛。戎车一战后，残垒五兵收。野静山戎险，江平水面流。更怜羁旅客，从此罢葵丘。
东峰亭各赋一物得幽径石（唐·王纬）　　押尤韵	片石东溪上，阴崖剩阻修。雨馀青石霭，岁晚绿苔幽。从来不可转，今日为人留。
