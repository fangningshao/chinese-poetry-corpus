奉和圣制左丞相说右丞相璟太子少傅乾曜同日上官命宴都堂赐诗（唐·宇文融）　　五言排律　押先韵	申甫生周日，宣慈举舜年。何如偶昌运，比德迈前贤。宠获（一作护）元良密，荣瞻端揆迁。职优三事老，位在（一作极）百僚先。北极回宸渥，南宫饰御筵。飞文瑶札降，赐酒玉杯传。谬列台衡重，俱承雨露偏。誓将同竭力，相与效尘涓①。
