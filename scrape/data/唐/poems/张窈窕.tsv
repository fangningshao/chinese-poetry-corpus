上成都在事（唐·张窈窕）　　五言律诗　押阳韵	昨日卖衣裳，今日卖衣裳。衣裳浑卖尽，羞见嫁时箱。有卖愁仍缓，无时心转伤。故园有虏隔，何处事蚕桑。
寄故人（唐·张窈窕）　　七言绝句　押支韵	淡淡春风花落时，不堪愁望①更相思。无金可买长门赋，有恨空吟团扇诗。
春思二首（唐·张窈窕）　　七言绝句　押微韵	门前梅①柳烂春辉，闭妾深闺绣舞衣。双燕不知肠欲断，衔泥故故傍人飞。
赠（一作别）所思（唐·张窈窕）　　七言绝句　押屑韵	与君咫尺长离别，遣妾容华为谁说。夕望层城眼欲穿，晓临明镜肠堪绝。
西江行（唐·张窈窕）　　押陌韵	日下西塞山，南来洞庭客。晴空白鸟度，万里秋光碧。
句（唐·张窈窕）　　押江韵	满院花飞人不到，含情欲语燕双双①。
