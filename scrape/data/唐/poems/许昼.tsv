中秋月（唐·许昼）　　七言律诗　押庚韵	应是蟾宫别有情，每逢秋半倍澄清。清光不向此中见，白发争教何处生？闲地占将真可惜，幽窗分得始为明。殷勤好长来年桂，莫遣平人道不平。
江南行（唐·许昼）　　五言排律　押支韵	江南萧洒地，本自与君宜。固节还同我，虚心欲待谁。涧泉傍借响，山木共含滋。粉腻虫难篆，丛疏鸟易窥。尽应逢野渡，中忽见村祠。叶扫秋空静，根横古堑危。影迷寒霭里，声出夜风时。客棹深深过，人家远远移。游边曾结念，到此数题诗。莫恨成龙晚，成龙会有期。
