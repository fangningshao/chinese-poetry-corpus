赠卢夫人（唐·常浩）	佳人惜颜色，恐逐芳菲歇。日暮出画堂，下阶拜新月。拜月如①有词，傍人那得知。归来投玉枕②，始觉泪痕垂。
寄远（唐·常浩）	年年二月时，十年期别期。春风不知信，轩盖独迟迟。今日无端捲珠箔，始见庭花复零（一作见）落。人心一往不复归，岁月来时未尝错。可怜荧荧玉镜台，尘飞幂幂几时开。却念容华非昔好，画眉犹自待君来。
