和段相公登武担寺西台（唐·李敬伯）　　五言律诗　押东韵	台上起凉风，乘闲览岁功。自随台席贵，尽许羽觞同。楼殿斜晖照，江山极望通。赋诗思共乐，俱得咏时丰。
奉陪段相公晚夏登张仪楼（唐·李敬伯）　　五言律诗　押灰韵	层屋架城隈，宾筵此日开。文锋摧八阵，星分应三台。望雪烦襟释，当欢远思来。披云霄汉近，暂觉出尘埃。
