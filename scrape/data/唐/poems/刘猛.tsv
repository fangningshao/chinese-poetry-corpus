月生（唐·刘猛）	月生十五前，日望光彩圆。月满十五后，日畏光彩瘦。不见夜花色，一尊成暗酒。匣中苔背铜，光短不照（一作遍）空。不惜补明月，惭无此良工。
苦雨（唐·刘猛）	自念数年间，两手中藏钩。于心且无恨，他日为我羞。古老传童歌，连淫亦兵象。夜梦戈甲鸣，苦不愿年长。
晓（唐·刘猛）　　押语韵	朝梳一把白，夜泪千滴雨。可耻垂拱时，老作在家女。
