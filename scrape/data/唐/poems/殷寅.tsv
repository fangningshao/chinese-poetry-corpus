玄元皇帝应角贺圣祚无疆（唐·殷寅）　　五言排律　押先韵	应历生周日，脩祠表汉年。复兹秦岭上，更似霍山前。昔赞神功启，今符圣祚延。已题金简字，仍访玉堂仙。睿祖光元始，曾孙体又玄。言因六梦接，庆叶九龄传。北阙心超矣，南山寿固然。无由同拜庆，窃抃贺陶甄。
铨试后徵山别业寄源侍御（唐·殷寅）	别业在徵山，登高望畿甸。严令天地肃，城阙如何见。蔼蔼王侯门，华轩日游炫。幸逢休明代，山虏尚交战。投策去园林，率名皆拜选。圣君性则哲，济济多英彦。裴楷能清通，山涛急推荐。謏才甘自屏，薄伎忝馀眷。虽承国士恩，尚乏中人援。畴昔相知者，今兹秉天宪。朱绂何赫赫，绣衣复葱茜。
