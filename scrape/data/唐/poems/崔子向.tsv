送惟详律师自越之义兴（唐·崔子向）　　五言律诗　押删韵	阳羡诸峰顶，何曾异剡山。雨晴人到寺，木落夜开关。缝衲纱灯亮①，看心锡杖闲。西方知有社，未得与师还。
上鲍大夫（防）（唐·崔子向）　　七言绝句　押支韵	行尽江南塞北时，无人不诵鲍家诗。东堂桂树何年折，直至如今少一枝。
题越王台（唐·崔子向）　　七言绝句　押皓韵	越井岗头松柏老，越王台上生秋草。古木多年无子孙，牛羊①践踏成官道。
游云门（唐·崔子向）　　七言绝句　押灰韵	长松落落胜天台，佛殿经窗半岭开。郭里钟声山里去，上方流水下方来。
