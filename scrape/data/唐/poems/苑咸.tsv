送大理正摄御史判凉州别驾（唐·苑咸）　　五言律诗　押阳韵	天子念西①疆，咨君去不遑。垂银棘庭印，持斧柏台纲。雪下天山白，泉枯塞草黄。伫闻河陇外，还继海沂康。
酬王维（唐·苑咸）　　七言律诗　押先韵	莲花梵字本从天，华省仙郎早悟禅。三点成伊犹有想，一观如幻自忘筌。为文已变当时体，入用还推间气贤。应同①罗汉无名欲，故作冯唐老岁年②。
