乐道歌（唐·仁俭）	修道道无可修，问法法无可问。违人不了色空，智者本无违顺。八万四千法门，至理不离方寸。不要广学多闻，不要辩才聪隽。识取自家城郭，莫谩游他州郡。烦恼即是菩提，净华生于泥粪。若有人求问答，谁能共他讲论。不知月之大小，不知岁之馀闰。寅期用粥充饥，斋时更飧一顿。今日任运腾腾，明日腾腾任运。心中了了总知，且作佯痴缚钝。
