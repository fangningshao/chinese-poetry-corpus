五时画扇颂（魏晋·刘臻妻）　　押支韵	炎后飞轨，引曜丹逵。蕤宾应律，融精协曦。五象列位，品物以垂。兑降素兽，震升青螭。日月澄晖，仙章来仪。仰憩翠岩，俯映兰池。灵柯幽蔼，神卉参差。如山之寿，如松之猗。永钖难老，与时推移。
元日椒花颂（魏晋·刘臻妻）	璇穹周回，三朔肇建。青阳散辉，澄景载涣。美哉灵花，爰采爰献。圣容映之，永寿于万。
