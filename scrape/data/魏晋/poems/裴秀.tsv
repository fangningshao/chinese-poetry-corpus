新诗（魏晋·裴秀）	姬文发号令，哀穷先令贱。齐景吐德音，益治一国半①。
新诗（魏晋·裴秀）	渴者易为饮。饥者易为食。方丈日在前①。
大蜡诗（魏晋·裴秀）	日躔星纪，大吕司辰。玄象改次，庶众更新。岁事告成，八蜡报勤。告成伊何，年丰物阜。丰禋孝祀，介兹万祜。报勤伊何，农功是归。穆穆我后，骛兹蒸黎。宣力菑亩，沾体暴肌。饮飨清祀，四方来绥。充牣郊甸，鳞集京师。交错留迁，纷葩相追。掺袂成幕，连衽成帷。有肉如丘，有酒如泉。有肴如林，有货如山。率土同欢，和气来臻。祥风叶顺，降祉自天。方隅清谧，嘉祚日延。与民优游，享寿万年①。
