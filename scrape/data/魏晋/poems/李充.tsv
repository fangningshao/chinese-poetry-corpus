嘲友人诗（魏晋·李充）　　押侵韵	同好齐欢爱，缠绵一何深。子既识我情，我亦知子心。燕婉历年岁，和乐如瑟琴。良辰不我俱，中阔似商参。尔隔北山阳，我分南川阴。嘉会冈克从，积思安可任。目想妍丽姿，耳存清媚音。修昼兴永念，遥夜独悲吟。逝将寻行役，言别泣沾襟。愿尔降玉趾，一顾重千金①。
七月七日诗（魏晋·李充）　　押阳韵	朗月垂玄景，洪汉截皓苍。牵牛难牵牛，织女守空箱。河广尚可越，怨此汉无梁①。北极躔众星，玉机运六纲。素云巡濛汜，炎帝收离光②。
送许从诗（魏晋·李充）　　押庚韵	来若迅风欢，逝如归云征。离合理之常，聚散安足惊①。
