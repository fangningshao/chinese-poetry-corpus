法婴玄灵之曲二首（魏晋·葛洪）	大象虽寥廓①，我把天地户②。披云沉灵舆③，倏忽适下土。空洞成玄音，至精不容冶。太真嘘中唱④，始知风尘苦⑤。颐神三田中，纳精六阙下⑥。遂乘万龙楯，驰骋眄九野⑦。
上元夫人步玄之曲（魏晋·葛洪）　　押麻韵	昔涉玄真道①，腾步登太霞②。负笈造天关，借问太上家。忽过紫微垣③，真人列如麻。渌景清飙起④，云盖映朱葩。兰宫敞琳阙⑤，碧空起璚沙⑥。丹台结空构⑦，炜炜生光华⑧。飞凤踶甍峙，烛龙倚委蛇。玉胎来绛芝，九色纷相挐。挹景练仙骸，万劫方童牙。谁言寿有终⑨，扶桑不为查⑩。
四非歌（魏晋·葛洪）	晨登太霞宫，挹此八王兰①。夕入玄元阙②，采蕊掇琅玕③。濯足匏瓜河④，织女立津盘。吐纳挹景云⑤，味之当一餐。紫微何济济，璚轮复朱丹⑥。朝发汗漫府，暮宿勾陈垣⑦。去去道不同⑧，且各体所安。二仪设犹存⑨，奚疑亿万椿。莫与世人说，行尸言此难⑩。
洗药池诗（魏晋·葛洪）　　押庚韵	洞阴泠泠①，风佩清清。仙居永劫，花木长荣②。
