赠嵇康诗三首（魏晋·郭遐周）　　押阳韵	吾无佐世才，时俗所不量。归我北山阿，逍遥以倡佯。同气自相求，虎啸谷风凉。惟予与嵇生，未面分好章。古人美倾盖，方此何不臧。援筝执鸣琴，携手游空房。栖迟衡门下，何愿于姬姜。予心好永年，年永怀乐康。我友不斯卒，改计适他方。严车感发日，翻然将高翔。离别在旦夕，惆怅以增伤①。
