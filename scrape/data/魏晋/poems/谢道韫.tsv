泰山吟（魏晋·谢道韫）　　押先韵	峨峨东岳高，秀极冲青天。岩中间虚宇，寂寞幽以玄。非工复非匠，云构发自然。器象尔何物，遂令我屡迁。逝将宅斯宇，可以尽天年①。
拟嵇中散咏松诗（魏晋·谢道韫）　　押萧韵	遥望山上松，隆冬不能凋。愿想游不憩，瞻彼万仞条。腾跃未能升，顿足俟王乔。时哉不我与，大运所飘遥①。
咏雪联句（魏晋·谢道韫）　　押纸韵	白雪纷纷何所似。撒盐空中差可拟。未若柳絮因风起（○《晋书》王凝之妻谢氏传。《世说》新语言语篇。《类聚》二。《初学记》二。《白帖》六。《御览》十二、五百一十二。《诗纪》三十七。又《白帖》六引似、拟两韵）。
