南州桓公九井作诗（魏晋·殷仲文）　　押轸韵	四运虽鳞次，理化各有准。独有清秋日，能使高兴尽。景气多明远，风物自凄紧。夹籁惊幽律，哀壑叩虚牝。岁寒无早秀，浮荣甘夙陨。何以标贞脆，薄言寄松菌。哲匠感萧晨，肃此尘外轸。广筵散泛爱，逸爵纡胜引。伊余乐好仁，惑祛吝亦泯。猥首阿衡朝，将贻匈奴哂①。
送东阳太守诗（魏晋·殷仲文）　　押支韵	昔人深诚叹，临水送将离。如何祖良游，心事孱在斯。虚亭无留宾，东川缅逶迤①。
入剡诗（魏晋·殷仲文）　　押纸韵	野人虽云隔，超悟必有此①。
