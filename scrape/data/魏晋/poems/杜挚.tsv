赠毌丘俭诗（魏晋·杜挚）	骐骥马不试，婆娑槽枥间。壮士志未伸，坎轲多辛酸。伊挚为媵臣，吕望身操竿。夷吾困商贩，宁戚对牛叹。食其处监门，淮阴饥不餐。卖臣老负薪，妻畔呼不还。释之宦十年，位不增故官。才非八子伦，而与齐其患。无知不在此，袁盎未有言。被此笃病久，荣卫动不安。闻有韩众药，信来给一丸①。
赠毋丘荆州诗（魏晋·杜挚）　　押阳韵	鹄飞举万里，一飞翀①昊苍。翔高志难得，离鸿失所望②。
