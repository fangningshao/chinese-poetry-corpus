答刘桢诗（魏晋·徐干）	与子别无几，所经未一旬。我思一何笃，其愁如三春。虽路在咫尺，难涉如九关。陶陶朱夏德，草木昌且繁①。
情诗（魏晋·徐干）	高殿郁崇崇，广厦凄泠泠。微风起闺闼，落日照阶庭。踟蹰云屋下，啸歌倚华楹。君行殊不返，我饰为谁容。炉薰阖不用，镜匣上尘生。绮罗失常色，金翠暗无精。嘉肴既忘御，旨酒亦常停。顾瞻空寂寂，唯闻燕雀声。忧思连相属，中心如宿酲①。
室思诗六章（魏晋·徐干）	沉阴结愁忧，愁忧为谁兴。念与君生别，各在天一方。良会未有期，中心摧且伤。不聊忧餐食，慊慊常饥空。端坐而无为，仿佛君容光。
于清河见挽船士新婚与妻别诗（魏晋·徐干）　　押支韵	与君结新婚，宿昔当别离。凉风动秋草，蟋蟀鸣相随。冽冽寒蝉吟，蝉吟抱枯枝。枯枝时飞扬，身体忽迁移。不悲身迁移，但惜岁月驰。岁月无穷极，会合安可知。愿为双黄鹄，比翼戏清池①。
赠五官中郎将诗（魏晋·徐干）　　押支韵	贻尔新诗①。
