咏秋诗（魏晋·江回）　　押祃韵	祝融解炎辔，蓐收起凉驾。高风催节变，凝露督物化。长林悲素秋，茂草思朱夏。鸣雁薄云岭，蟋蟀吟深榭。寒蝉向夕号，惊飙激中夜。感物增人怀，凄然无欣暇①。
咏贫诗（魏晋·江回）　　押真韵	筚站不启扉，环堵蒙蒿榛。空瓢覆壁下，箪上自生尘。出门谁氏子，惫哉一何贫①。
诗（魏晋·江回）　　押支韵	巨鳌戴蓬莱，大鲲运天池。倏忽云雨兴，俯仰三州移①。
